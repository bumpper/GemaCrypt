 
Galatians 
1:1	פַּולָוס שׁלִיחָא לָא מֵן בּנַינָשָׁא ולָא בּיַד בַּרנָשָׁא אֵלָא בּיַד יֵשׁוּע משִׁיחָא וַאלָהָא אַבוּהי הַו דַּאקִימֵה מֵן בֵּית מִיתֵא. 
1:2	וכֻלהוּן אַחֵא דּעַמי לעִדָתָא דּאִית בּגַלַטִיַא. 
1:3	טַיבּוּתָא עַמכוּן וַשׁלָמָא מֵן אַלָהָא אַבָא ומֵן מָרַן יֵשׁוּע משִׁיחָא. 
1:4	הַו דּיַהב נַפשֵׁה חלָפ חטָהַין דַּנפַצֵין מֵן עָלמָא הָנָא בִּישָׁא אַיכ צֵביָנֵה דַּאלָהָא אַבוּן. 
1:5	דּלֵה שׁוּבחָא לעָלַם עָלמִין אַמִין. 
1:6	מֵתּדַּמַר אנָא אַיכַּנָא בַּעגַל מֵתהַפכִּין אנתּוּן מֵן משִׁיחָא הַו דַּקרָכוּן בּטַיבּוּתֵה לַאחרִתָא סבַרתָא. 
1:7	אַידָא דּלָא אִיתֵיה אֵלָא אנָשָׁא הוּ אִית דּדָלחִין לכוּן וצָבֵין דַּנשַׁחלפוּן סבַרתֵה דַּמשִׁיחָא. 
1:8	אָפ אֵן חנַן דֵּין אַו מַלַאכָא מֵן שׁמַיָא נסַבַּרכוּן לבַר מֵן מָא דּסַבַּרנָכוּן נֵהוֵא חרֵם. 
1:9	אַיכַּנָא דּמֵן לוּקדַם אֵמרֵת והָשָׁא תּוּב אָמַר אנָא דֵּאן אנָשׁ מסַבַּר לכוּן לבַר מֵן מָא דּקַבֵּלתּוּן נֵהוֵא חרֵם. 
1:10	הָשָׁא גֵּיר לַבנַינָשָׁא הוּ מפִּיס אנָא אַו לַאלָהָא אַו לַבנַינָשָׁא בָּעֵא אנָא דֵּאשׁפַּר אֵלוּ גֵּיר עדַמָא להָשָׁא לַבנַינָשָׁא שָׁפַר הוִית עַבדָּא דַּמשִׁיחָא לָא הָוֵא הוִית. 
1:11	מַודַּע אנָא לכוּן דֵּין אַחַי דַּסבַרתָא דֵּאסתַּבּרַת מֵני לָא הוָת מֵן בַּרנָשָׁא. 
1:12	אָפלָא גֵּיר אֵנָא מֵן בַּרנָשָׁא קַבֵּלתָּה וִילֵפתָּה אֵלָא בּגֵליָנָא דּיֵשׁוּע משִׁיחָא. 
1:13	שׁמַעתּוּן גֵּיר הוּפָּכַי דּמֵן קדִים דּבִיהוּדָיוּתָא דּיַתִּירָאיִת רָדֵפ הוִית עִדּתֵּה דַּאלָהָא וחָרֵב הוִית לָה. 
1:14	ומֵתיַתַּר הוִית בִּיהוּדָיוּתָא טָב מֵן סַגִּיֵאא בּנַי שׁנַי דּאִית הוָא בּטוּהמי ויַתִּירָאיִת טָאֵן הוִית בּיוּלפָּנָא דַּאבָהַי. 
1:15	כַּד צבָא דֵּין הַו מַן דּפַרשַׁני מֵן כּרֵס אֵמי וַקרָני בּטַיבּוּתֵה. 
1:16	דּנֵגלֵא בּרֵה בִּי דֵּאסַבּרִיוהי בּעַממֵא בַּר שָׁעתֵה לָא גּלִית לבֵסרָא ולַדמָא. 
1:17	ולָא אֵזֵלת לֻאורִשׁלֵם לוָת שׁלִיחֵא דּמֵן קדָמַי אֵלָא אֵזֵלת לַארַבִיַא ותוּב הֵפכֵּת לדַרמסוּק. 
1:18	ומֵן בָּתַר תּלָת שׁנִין אֵזֵלת לֻאורִשׁלֵם דֵּאחזֵא לכאִפָא וקַוִית לוָתֵה יַומָתָא חַמֵשׁתַּעסַר. 
1:19	לַאחרִין דֵּין מֵן שׁלִיחֵא לָא חזִית אֵלָא אֵן ליַעקוּב אַחוּהי דּמָרַן. 
1:20	הָלֵין דֵּין דּכָתֵב אנָא לכוּן הָא קדָם אַלָהָא דּלָא מכַדֵּב אנָא. 
1:21	מֵן בָּתַר הָלֵין אֵתִית לַאתרַוָתָא דּסוּרִיַא וַדקִילִיקִיַא. 
1:22	ולָא יָדעָן הוַי לִי בַּאפִּין עִדָתָא דּבִיהוּד הָלֵין דּבַמשִׁיחָא. 
1:23	אֵלָא הָדֵא בַּלחוּד שָׁמעִין הוַו דּהַו דּמֵן קדִים רָדֵפ הוָא לַן הָשָׁא הָא מסַבַּר הַימָנוּתָא הָי דּמֵן קדָם זַבנָא מסַחֵפ הוָא. 
1:24	וַמשַׁבּחִין הוַו בִּי לַאלָהָא. 
2:1	תּוּב דֵּין מֵן בָּתַר אַרבַּעֵסרֵא שׁנִין סֵלקֵת לֻאורִשׁלֵם עַם בַּרנַבַא ודֵברֵת עַמי לטִטָוס. 
2:2	סֵלקֵת דֵּין בּגֵליָנָא וַגלִית להוּן סבַרתָא דּמַכרֵז אנָא בּעַממֵא וחַוִיתָה לַאילֵין דּמֵסתַּברִין הוַו דּמֵדֵּם אִיתַיהוּן בַּינַי וַלהוּן דַּם סרִיקָאיִת רֵהטֵת אַו רָהֵט אנָא. 
2:3	אָפ טִטָוס דּעַמי דַּארמָיָא הוָא לָא אֵתֵאנֵס דּנֵגזוּר. 
2:4	מֵטֻל דֵּין אַחֵא דַּגָּלֵא דּעַלו עלַין דּנֵגּשׁוּן חאִרוּתָא דּאִית לַן בּיֵשׁוּע משִׁיחָא אַיכַּנָא דַּנשַׁעבּדוּנָני. 
2:5	אָפלָא מלֵא שָׁעָא אֵתרמִין לשׁוּעבָּדהוּן דַּשׁרָרָה דַּסבַרתָא נקַוֵא לוָתכוּן. 
2:6	הָנוּן דֵּין דּמֵסתַּברִין דּאִיתַיהוּן מֵדֵּם מַן דֵּין אִיתַיהוּן לָא בּטִיל לִי אַלָהָא גֵּיר בַּאפַּי בּנַינָשָׁא לָא נָסֵב הֵנוּן דֵּין הָלֵין מֵדֵּם לָא אַוסֵפו לִי. 
2:7	אֵלָא אחרָניָאיִת חזַו גֵּיר דֵּאתהַימנֵת סבַרתָא דּעוּרלוּתָא אַיכ דֵּאתהַימַן כּאִפָא בַּגזוּרתָּא. 
2:8	הַו גֵּיר דּחַפֵּט לכאִפָא בַּשׁלִיחוּתָא דַּגזוּרתָּא חַפֵּט אָפ לִי בַּשׁלִיחוּתָא דּעַממֵא. 
2:9	וכַד יִדַעו טַיבּוּתָא דֵּאתיַהבַּת לִי יַעקוּב וכאִפָא ויוּחַנָן הָנוּן דּמֵסתַּברִין הוַו דּאִיתַיהוּן עַמוּדֵא יַמִינָא דּשַׁותָּפוּתָא יַהבו לִי וַלבַרנַבַא דַּחנַן בּעַממֵא והֵנוּן בַּגזוּרתָּא. 
2:10	בַּלחוּד דַּלמֵסכִּנֵא הוַין עָהדִּינַן וֵאתבּטֵל לִי דּהִי הָדֵא אֵעבּדִיה. 
2:11	כַּד אֵתָא דֵּין כּאִפָא לַאנטִיָוכִי בַּאפַּוהי אַכֵּסתֵּה מֵטֻל דּמֵתּתַּקלִין הוַו בֵּה. 
2:12	דּעַדלָא נאִתוּן אנָשָׁא מֵן לוָת יַעקוּב עַם עַממֵא אָכֵל הוָא כַּד אֵתַו דֵּין נגַד הוָא נַפשֵׁה וַפרַשׁ מֵטֻל דּדָחֵל הוָא מֵן הָנוּן דּמֵן גּזוּרתָּא. 
2:13	וֵאתרמִיו הוַו עַמֵה להָדֵא אָפ שַׁרכָּא דִּיהוּדָיֵא הָכַנָא דָּאפ בַּרנַבַא אֵתדּבַר הוָא למֵסַב בַּאפַּיהוּן. 
2:14	וכַד חזִית דּלָא אָזִלין תּרִיצָאיִת בַּשׁרָרֵה דֵּאוַנגֵּלִיָון אֵמרֵת לכאִפָא לעִין כֻּלהוּן אֵן אַנתּ דִּיהוּדָיָא אַנתּ אַרמָאיִת חָיֵא אַנתּ ולָא יִהוּדָאיִת אַיכַּנָא אָלֵץ אַנתּ לעַממֵא דִּיהוּדָאיִת נִחוּן. 
2:15	חנַן גֵּיר דּמֵן כּיָנַן יִהוּדָיֵא חנַן ולָא הוַין מֵן עַממֵא חַטָיֵא. 
2:16	מֵטֻל דּיָדעִינַן דּלָא מֵזדַּדַּק בַּרנָשָׁא מֵן עבָדֵא דּנָמוּסָא אֵלָא בּהַימָנוּתָא דּיֵשׁוּע משִׁיחָא אָפ חנַן בֵּה בּיֵשׁוּע משִׁיחָא הַימֵנן דּמֵן הַימָנוּתֵה דַּמשִׁיחָא נֵזדַּדַּק ולָא מֵן עבָדֵא דּנָמוּסָא מֵטֻל דּמֵן עבָדֵא דּנָמוּסָא לָא מֵזדַּדַּק כֻּל בּסַר. 
2:17	אֵן דֵּין כַּד בָּעֵינַן דּנֵזדַּדַּק בַּמשִׁיחָא אֵשׁתּכַחן לַן אָפ חנַן חַטָיֵא מָדֵין יֵשׁוּע משִׁיחָא משַׁמשָׁנָא הו דַּחטִיתָא חָס. 
2:18	אֵן גֵּיר לַאילֵין דּסֵתרֵת תּוּב להֵין בָּנֵא אנָא חַוִית עַל נַפשׁי דּעָבַר עַל פּוּקדָּנָא אנָא. 
2:19	אֵנָא גֵּיר בּנָמוּסָא לנָמוּסָא מִיתֵת דּלַאלָהָא אִחֵא. 
2:20	ועַם משִׁיחָא זקִיפ אנָא ומֵכִּיל לָא הוָא אֵנָא חַי אנָא אֵלָא חַי בִּי משִׁיחָא והָנָא דּהָשָׁא חַי אנָא בַּבסַר בּהַימָנוּתָא הו דַּברֵה דַּאלָהָא חַי אנָא הַו דַּאחבַן ויַהב נַפשֵׁה חלָפַין. 
2:21	לָא טָלֵם אנָא טַיבּוּתֵה דַּאלָהָא אֵן גֵּיר בּיַד נָמוּסָא הי זַדִּיקוּתָא משִׁיחָא מַגָּן מִית. 
3:1	אָו חַסִירַי רֵעיָנָא גַּלַטָיֵא מַנוּ חסַם בּכוּן דּהָא אַיכ הַו דַּמצָר צִיר הוָא קדָם עַינַיכּוּן יֵשׁוּע משִׁיחָא כַּד צלִיב. 
3:2	הָדֵא בַּלחוּד צָבֵא אנָא דֵּאדַּע מֵנכוּן מֵן עבָדֵא דּנָמוּסָא נסַבתּוּן רוּחָא אַו מֵן שֵׁמעָא דּהַימָנוּתָא. 
3:3	הָכַנָא סַכלִין אנתּוּן דּשַׁרִיתּוּן בּרוּחָא והָשָׁא בַּבסַר משַׁלמִין אנתּוּן. 
3:4	הָלֵין כֻּלהֵין אִיקאִ סַיבַּרתּוּן וֵאשׁתּוּפ דֵּין אִיקאִ. 
3:5	הַו הָכִיל דּיַהב בּכוּן רוּחָא וסָעַר בּכוּן חַילֵא מֵן עבָדֵא דּנָמוּסָא אַו מֵן שֵׁמעָא דּהַימָנוּתָא. 
3:6	אַיכַּנָא דּהַימֵן אַברָהָם לַאלָהָא וֵאתחַשׁבַּת לֵה לזַדִּיקוּ. 
3:7	דַּעו הָכִיל דַּאילֵין דּמֵן הַימָנוּתָא אֵנוּן הֵנוּן אֵנוּן בּנַיָא דַּאברָהָם. 
3:8	מֵטֻל גֵּיר דּקַדֵּם יִדַע אַלָהָא דַּבהַימָנוּתָא הו מֵזדַּדּקִין עַממֵא קַדֵּם סַבַּר לַאברָהָם אַיכ דֵּאמַר כּתָבָא קַדִּישָׁא דּבָכ נֵתבַּרכוּן כֻּלהוּן עַממֵא. 
3:9	מָדֵין מהַימנֵא הו מֵתבַּרכִין בַּאברָהָם מהַימנָא. 
3:10	אַילֵין גֵּיר דּמֵן עבָדֵא אֵנוּן דּנָמוּסָא תּחֵית לַוטתָא אֵנוּן כּתִיב גֵּיר דּלִיט הוּ כֻּלמַן דּלָא נֵעבֵּד כֻּל דַּכתִיב בּנָמוּסָא הָנָא. 
3:11	דּלָא דֵּין מֵזדַּדַּק אנָשׁ בּנָמוּסָא לוָת אַלָהָא הָדֵא גַּליָא הי מֵטֻל דַּכתִיב דּזַדִּיקָא בּהַימָנוּתָא נִחֵא. 
3:12	נָמוּסָא דֵּין לָא הוָא מֵן הַימָנוּתָא אֵלָא מַן דּנֵעבֵּד אַילֵין דַּכתִיבָן בֵּה נִחֵא בּהֵין. 
3:13	לַן דֵּין משִׁיחָא זַבנַן מֵן לַוטתָא דּנָמוּסָא והוּ הוָא חלָפַין לַוטתָא כּתִיב גֵּיר דּלִיט הוּ כֻּלמַן דּמֵתּתּלֵא בּקַיסָא. 
3:14	דַּבעַממֵא תֵּהוֵא בּוּרכּתֵה דַּאברָהָם בּיֵשׁוּע משִׁיחָא וַחנַן נֵסַב שׁוּודָּיָא דּרוּחָא בּהַימָנוּתָא. 
3:15	אַחַי אַיכ דּבֵית בּנַינָשָׁא אָמַר אנָא דּדִיַתִקאִ דּבַרנָשָׁא דֵּאשׁתַּררַת אנָשׁ לָא מַסלֵא אַו משַׁחלֵפ בָּה מֵדֵּם. 
3:16	לַאברָהָם דֵּין אֵתמלֵכ מוּלכָּנָא וַלזַרעֵה ולָא אֵמַר לֵה דַּלזַרעַיכּ אַיכ דַּלסַגִּיֵאא אֵלָא לזַרעָכ אַיכ דַּלחַד הַו דּאִיתַוהי משִׁיחָא. 
3:17	הָדֵא דֵּין אָמַר אנָא דּדִיַתִקאִ דּמֵן קדִים אֵשׁתַּררַת מֵן אַלָהָא בַּמשִׁיחָא נָמוּסָא הוּ דַּהוָא מֵן בָּתַר אַרבַּע מָאא וַתלָתִין שׁנִין לָא מֵשׁכַּח דּנַסלֵיה וַנבַטֵל מוּלכָּנָא. 
3:18	אֵן דֵּין מֵן נָמוּסָא הי יָרתּוּתָא מֵכִּיל לָא הוָת מֵן מוּלכָּנָא לַאברָהָם דֵּין בּמוּלכָּנָא הו יַהב לֵה אַלָהָא. 
3:19	מָנָא הָכִיל נָמוּסָא מֵטֻל מַסטיָנוּתָא אֵתּתַּוסַפ עדַמָא דּנאִתֵא זַרעָא הַו דּלֵה הוָא שׁוּודָּיָא וֵאתִיהֵב הוּ נָמוּסָא בּיַד מַלַאכֵא בּאִידָא דּמֵצעָיָא. 
3:20	מֵצעָיָא דֵּין לָא הוָא דּחַד אַלָהָא דֵּין חַד הוּ. 
3:21	נָמוּסָא הָכִיל סַקוּבלָא הו דּמוּלכָּנָא דַּאלָהָא חָס אֵלוּ גֵּיר אֵתִיהֵב הוָא נָמוּסָא אַינָא דּמֵשׁכַּח הוָא למַחָיוּ שַׁרִירָאיִת מֵן נָמוּסָא הָויָא הוָת זַדִּיקוּתָא. 
3:22	אֵלָא חבַשׁ כּתָבָא כֻּלמֵדֵּם תּחֵית חטִיתָא דּמוּלכָּנָא בּהַימָנוּתָא דּיֵשׁוּע משִׁיחָא נֵתִיהֵב לַאילֵין דַּמהַימנִין. 
3:23	עַדלָא דֵּין תּאִתֵא הַימָנוּתָא נָמוּסָא נָטַר הוָא לַן כַּד חבִישִׁינַן להַימָנוּתָא דַּעתִידָא הוָת למֵתגּלָיוּ. 
3:24	נָמוּסָא הָכִיל תָּראָא הוָא לַן לוָת משִׁיחָא דּמֵן הַימָנוּתָא נֵזדַּדַּק. 
3:25	כַּד אֵתָת דֵּין הַימָנוּתָא לָא הוַין תּחֵית תָּראֵא. 
3:26	כֻּלכוּן גֵּיר בּנַיָא אַנתּוּן דַּאלָהָא בּהַימָנוּתָא דּיֵשׁוּע משִׁיחָא. 
3:27	אַילֵין גֵּיר דּבַמשִׁיחָא עמַדּתּוּן לַמשִׁיחָא לבֵשׁתּוּן. 
3:28	לַיתּ יִהוּדָיָא ולָא אַרמָיָא לַיתּ עַבדָּא ולָא בַּר חאִרֵא לַיתּ דֵּכרָא ולָא נֵקבּתָא כֻּלכוּן גֵּיר חַד אַנתּוּן בּיֵשׁוּע משִׁיחָא. 
3:29	וֵאן דַּמשִׁיחָא אנתּוּן מֵכִּיל זַרעֵה אַנתּוּן דַּאברָהָם ויָרתֵּא בּמוּלכָּנָא. 
4:1	אָמַר אנָא דֵּין דַּכמָא זַבנָא דּיָרתָּא טלֵא לָא פּרִישׁ מֵן עַבדֵּא כַּד מָרֵא הוּ דּכֻלהוּן. 
4:2	אֵלָא תּחֵית אֵפִּטרָופֵּא אִיתַוהי ורַבַּי בָּתֵּא עדַמָא לזַבנָא דּסָם אַבוּהי. 
4:3	הָכַנָא אָפ חנַן כַּד יַלוּדֵא הוַין תּחֵית אֵסטוּכּסַוהי דּעָלמָא משַׁעבּדִין הוַין. 
4:4	כַּד מטָא דֵּין שׁוּלָמֵה דּזַבנָא שַׁדַּר אַלָהָא לַברֵה וַהוָא מֵן אַנתּתָא וַהוָא תּחֵית נָמוּסָא. 
4:5	דּלַאילֵין דַּתחֵית נָמוּסָא אֵנוּן נֵזבֵּן וַנקַבֵּל סִימַת בּנַיָא. 
4:6	ודאִיתַיכּוּן דֵּין בּנַיָא שַׁדַּר אַלָהָא רוּחָא דַּברֵה ללֵבַּוָתכוּן הָי דּקָריָא אַבַא אַבוּן. 
4:7	מֵכִּיל לָא הוַיתּוּן עַבדֵּא אֵלָא בּנַיָא וֵאן בּנַיָא אָפ יָרתֵּא דַּאלָהָא בּיַד יֵשׁוּע משִׁיחָא. 
4:8	הָידֵּין גֵּיר כַּד לָא יָדעִין הוַיתּוּן לַאלָהָא פּלַחתּוּן להָנוּן דּמֵן כּיָנהוּן לָא הוַו אַלָהֵא. 
4:9	הָשָׁא דֵּין דִּידַעתּוּן לַאלָהָא ויַתִּירָאיִת דֵּאתִידַעתּוּן מֵן אַלָהָא תּוּב הפַכתּוּן לכוּן עַל הָנוּן אֵסטוּכּסֵא מַרעֵא ומֵסכִּנֵא ומֵן דּרִישׁ צָבֵיתּוּן למֵשׁתַּעבָּדוּ להוּן. 
4:10	יַומֵא ויַרחֵא וזַבנֵא וַשׁנַיָא נָטרִיתּוּן. 
4:11	דָּחֵל אנָא דַּלמָא סרִיקָאיִת לאִית בּכוּן. 
4:12	הוַו אַכוָתי מֵטֻל דָּאפ אֵנָא אַכוָתכוּן הוִית אַחַי בָּעֵא אנָא מֵנכוּן לָא מֵדֵּם אַסכֵּלתּוּן בִּי. 
4:13	יָדעִין אנתּוּן גֵּיר דּבַכרִיהוּת בֵּסרי סַבַּרתּכוּן הוִית מֵן קדִים. 
4:14	ונֵסיוּנָא דּבֵסרי לָא שָׁטתּוּן ולָא נַדּתּוּן אֵלָא אַיכ דַּלמַלַאכָא דַּאלָהָא קַבֵּלתּוּנָני וַאיכ דַּליֵשׁוּע משִׁיחָא. 
4:15	אַיכַּו הָכִיל טוּבכוּן סָהֵד אנָא גֵּיר עלַיכּוּן דֵּאלוּ מֵשׁכּחָא הוָת עַינַיכּוּן חָצֵין הוַיתּוּן ויָהבִּין לִי. 
4:16	דַּלמָא בּעֵלדּבָבָא הוִית לכוּן דַּאכרזֵת לכוּן שׁרָרָא. 
4:17	חָסמִין בּכוּן לָא הוָא לשַׁפִּירתָּא אֵלָא למֵחבַּשׁכוּן הוּ צָבֵין דַּאנתּוּן תֵּהווּן חָסמִין בּהוּן. 
4:18	שַׁפִּיר הוּ דֵּין דּתֵתחַסמוּן בּשַׁפִּירָתָא בּכֻלזבַן ולָא אֵמַתי דַּלוָתכוּן אנָא בַּלחוּד. 
4:19	בּנַי אַילֵין דּמֵן דּרִישׁ מחַבֵּל אנָא עדַמָא דּנֵתּתּצִיר בּכוּן משִׁיחָא. 
4:20	צָבֵא הוִית דֵּין דֵּאהוֵא לוָתכוּן הָשָׁא וֵאשַׁחלֵפ בַּרת קָלי מֵטֻל דּתַמִיה אנָא בּכוּן. 
4:21	אֵמַרו לִי אַנתּוּן אַילֵין דּצָבֵין דּנֵהווּן תּחֵית נָמוּסָא לֵה לנָמוּסָא לָא שָׁמעִין אנתּוּן. 
4:22	כּתִיב גֵּיר דּלַאברָהָם תּרֵין בּנִין הוַו לֵה חַד מֵן אַמתָא וחַד מֵן חאִרתָּא. 
4:23	אֵלָא הַו דּמֵן אַמתָא בַּבסַר אֵתִילֵד הַו דֵּין דּמֵן חאִרתָּא בּמוּלכָּנָא הוָא. 
4:24	הָלֵין דֵּין אִיתַיהֵין פֵּלָאתָא דּתַרתֵּין דִּיַתִקַס חדָא דּמֵן טוּר סִינַי יָלדָּא לעַבדּוּתָא דּאִיתֵיה הָגָר. 
4:25	הָגָר גֵּיר טוּרָא הוּ דּסִינַי דּבַארַבִיַא ושָׁלמָא להָדֵא אוּרִשׁלֵם ופָלחָא עַבדּוּתָא הִי וַבנֵיה. 
4:26	הָי דֵּין אוּרִשׁלֵם עֵלָיתָּא חאִרתָּא הי דּאִיתֵיה אֵמַן. 
4:27	כּתִיב גֵּיר דֵּאתבַּסַמי עקַרתָא הָי דּלָא יָלדָּא וֵאתפַּצחי וַגעָי הָי דּלָא מחַבּלָא מֵטֻל דַּסגִיו בּנֵיה דּצָדִיתָא יַתִּיר מֵן בּנֵיה דַּבעִילתָּא. 
4:28	חנַן דֵּין אַחַי אַיכ אִיסחָק בּנַי מוּלכָּנָא חנַן. 
4:29	וַאיכ דּהָידֵּין הַו דִּילִיד הוָא בּבֵסרָא רָדֵפ הוָא להַו דַּברוּחָא הָכַנָא אָפ הָשָׁא. 
4:30	אֵלָא מָנָא אֵמַר כּתָבָא אַפֵּקֵיה לַאמתָא ולַברָה מֵטֻל דּלָא נאִרַת בּרָה דַּאמתָא עַם בּרָה דּחאִרתָּא. 
4:31	חנַן הָכִיל אַחַי לָא הוַין בּנַי אַמתָא אֵלָא בּנַי חאִרתָּא. 
5:1	קוּמו הָכִיל בּחאִרוּתָא הָי דַּמשִׁיחָא חַררַן ולָא תֵּתכַּדנוּן תּוּב בּנִירָא דּעַבדּוּתָא. 
5:2	הָא אֵנָא פַּולָוס אָמַר אנָא לכוּן דֵּאן תֵּתגַּזרוּן משִׁיחָא מֵדֵּם לָא מַהנֵא לכוּן. 
5:3	מסַהֵד אנָא דֵּין תּוּב לכֻל בַּרנָשׁ דּמֵתגּזַר דּחַיָב הוּ דּכֻלֵה נָמוּסָא נֵעבֵּד. 
5:4	אֵתבַּטַלתּוּן לכוּן מֵן משִׁיחָא אַילֵין דַּבנָמוּסָא מֵזדַּדּקִיתּוּן ומֵן טַיבּוּתָא נפַלתּוּן. 
5:5	חנַן גֵּיר בּרוּחָא דּמֵן הַימָנוּתָא לסַברָא דּזַדִּיקוּתָא מקַוֵינַן. 
5:6	בַּמשִׁיחָא גֵּיר יֵשׁוּע לָא גּזוּרתָּא מֵדֵּם אִיתֵיה ולָא עוּרלוּתָא אֵלָא הַימָנוּתָא דּמֵתגַּמרָא בּחוּבָּא. 
5:7	שַׁפִּיר רָהטִין הוַיתּוּן מַנוּ דַּוֵדכוּן דּלַשׁרָרָא לָא תֵּתּטפִּיסוּן. 
5:8	פּיָסכוּן לָא הוָא מֵן הַו דַּקרָכוּן. 
5:9	חמִירָא קַלִיל כֻּלָה גּבִילתָּא מַחמַע. 
5:10	אֵנָא תּכִיל אנָא עלַיכּוּן בּמָרַן דּמֵדֵּם אחרִין לָא מֵתרַעֵיתּוּן וַאינָא דּדָלַח לכוּן הוּ נסַיבּרִיוהי לדִינָא מַן דּאִיתַוהי. 
5:11	אֵנָא דֵּין אַחַי אֵלוּ עדַכִּיל גּזוּרתָּא מַכרֵז הוִית למָנָא מֵתרדֵפ הוִית דַּלמָא אֵתבַּטַל לֵה כֵּשׁלֵה דַּזקִיפָא. 
5:12	אֵשׁתּוּפ דֵּין אָפ מֵפסַק נֵפסקוּן הָנוּן דּדָלחִין לכוּן. 
5:13	אַנתּוּן דֵּין לחאִרוּתָא הו אֵתקרִיתּוּן אַחַי בַּלחוּד לָא תֵּהוֵא חאִרוּתכוּן לעֵלַת בֵּסרָא אֵלָא בּחוּבָּא הוַיתּוּן מֵשׁתַּעבּדִין חַד לחַד. 
5:14	כֻּלֵה גֵּיר נָמוּסָא בַּחדָא מֵלתָא מֵתמַלֵא בּהָי דּתַחֵב לקַרִיבָכ אַיכ נַפשָׁכ. 
5:15	אֵן דֵּין חַד לחַד מנַכּתִיתּוּן וָאכלִיתּוּן חזַו דַּלמָא חַד מֵן חַד תּסוּפוּן. 
5:16	אָמַר אנָא דֵּין דַּברוּחָא הוַיתּוּן מהַלכִין ורֵגּתָא דּבֵסרָא לָא מֵן מתוּם תֵּעבּדוּן. 
5:17	בֵּסרָא גֵּיר רָאֵג מֵדֵּם דּנָכֵא לרוּחָא ורוּחָא רָגָּא מֵדֵּם דּנָכֵא לבֵסרָא וַתרַיהוּן סַקוּבלֵא אֵנוּן חַד דּחַד דּלָא מֵדֵּם דּצָבֵיתּוּן תֵּהווּן עָבדִּין. 
5:18	אֵן דֵּין בּרוּחָא מֵתּדַּבּרִין אנתּוּן לָא הוַיתּוּן תּחֵית נָמוּסָא. 
5:19	יִדִיעִין אֵנוּן גֵּיר עבָדַוהי דּבֵסרָא דּאִיתַיהוּן זָניוּתָא טַנפוּתָא צַחנוּתָא. 
5:20	פּוּלחָנָא דַּפתַכרֵא חַרָשׁוּתָא בּעֵלדּבָבוּתָא חֵריָנָא טנָנָא חֵמתָּא עֵציָנָא פָּלַגוָתָא סֵדקֵא. 
5:21	חסָמָא קֵטלָא רַוָיוּתָא זמָרָא וכֻל דַּלהָלֵין דָּמֵין וַאילֵין דּהָלֵין סָערִין אַיכ דּמֵן לוּקדַם אֵמרֵת לכוּן אָפ הָשָׁא אָמַר אנָא דּמַלכּוּתֵה דַּאלָהָא לָא יָרתִּין. 
5:22	פּאִרֵא דֵּין דּרוּחָא אִיתַיהוּן חוּבָּא חַדוּתָא שׁלָמָא מַגּרַת רוּחָא בַּסִימוּתָא טָבוּתָא הַימָנוּתָא. 
5:23	מַכִּיכוּתָא מסַיבּרָנוּתָא עַל הָלֵין נָמוּסָא לָא סִים. 
5:24	אַילֵין דֵּין דּדַמשִׁיחָא אֵנוּן בֵּסרהוּן זקַפו עַם כֻּלהוּן כּאִבַוהי וַרגִיגָתֵה. 
5:25	נִחֵא הָכִיל בּרוּחָא וַלרוּחָא נֵשׁלַם. 
5:26	ולָא נֵהוֵא סרִיקַי שׁוּבחָא דּמַקלִין חַד עַל חַד וחָסמִין חַד בּחַד. 
6:1	אַחַי אֵן אנָשׁ מֵנכוּן נֵתקַדַּם בּסַכלוּתָא אַנתּוּן אַילֵין דַּברוּח אַנתּוּן אַתקנוּהי בּרוּחָא מַכִּיכתָּא וַהוַיתּוּן זהִירִין דּדַלמָא אָפ אַנתּוּן תֵּתנַסוּן. 
6:2	וַטעַנו יוּקרָא דַּחדָדֵא דּהָכַנָא ממַלֵיתּוּן נָמוּסֵה דַּמשִׁיחָא. 
6:3	אֵן גֵּיר אנָשׁ סָבַר דּאִיתַוהי מֵדֵּם כַּד לָא אִיתַוהי נַפשֵׁה מַטעֵא. 
6:4	אֵלָא אנָשׁ עבָדֵה נֵהוֵא בָּקֵא והָידֵּין בַּינַוהי לנַפשֵׁה נֵהוֵא שׁוּבהָרֵה ולָא בַּאחרָנֵא. 
6:5	כֻּלנָשׁ גֵּיר מַובּלָא דּנַפשֵׁה נֵשׁקוּל. 
6:6	נֵשׁתַּותַּפ דֵּין הַו דּשָׁמַע מֵלתָא להַו מַן דּמַשׁמַע לֵה בּכֻלהֵין טָבָתָא. 
6:7	לָא תֵּטעוּן אַלָהָא לָא מֵתבַּזַח מֵדֵּם דּזָרַע גֵּיר בַּר אנָשָׁא הַו הוּ חָצֵד. 
6:8	מַן דּבַבסַר זָרַע מֵן בֵּסרָא חבָלָא הו חָצֵד ומַן דַּברוּח זָרַע מֵן רוּחָא חַיֵא דַּלעָלַם נֵחצוּד. 
6:9	וכַד עָבדִּינַן דּטָב לָא הוָת מָאנָא לַן נֵהוֵא גֵּיר זַבנָא דּנֵחצוּד ולָא תֵּמַאן לַן. 
6:10	הָשָׁא הָכִיל עַד זַבנָא אִית לַן נֵפלוּח טָבָתָא לוָת כֻּלנָשׁ יַתִּירָאיִת לוָת בּנַי בַּיתָּא דּהַימָנוּתָא. 
6:11	חזַו אַילֵין כּתִיבָן כֵּתבֵּת לכוּן בּאִידַי. 
6:12	אַילֵין דּצָבֵין דּנֵשׁתַּבהרוּן בּבֵסרָא הֵנוּן אָלצִין לכוּן דּתֵתגַּזרוּן דּבַלחוּד בַּזקִיפֵה דַּמשִׁיחָא לָא נֵתרַדפּוּן. 
6:13	אָפלָא גֵּיר הֵנוּן הָלֵין דּגָזרִין נָטרִין נָמוּסָא אֵלָא צָבֵין דּתֵתגַּזרוּן דַּבבֵסרכוּן דִּילכוּן נֵשׁתַּבהרוּן. 
6:14	לִי דֵּין לָא נֵהוֵא לִי דֵּאשׁתַּבהַר אֵלָא בַּזקִיפֵה דּמָרַן יֵשׁוּע משִׁיחָא דּבֵה עָלמָא זקִיפ לִי וֵאנָא זקִיפ אנָא לעָלמָא. 
6:15	לָא גֵּיר גּזוּרתָּא אִיתֵיה מֵדֵּם ולָא עוּרלוּתָא אֵלָא בּרִיתָא חדַתָא. 
6:16	וַאילֵין דַּלהָנָא שׁבִילָא שָׁלמִין שׁלָמָא נֵהוֵא עלַיהוּן ורַחמֵא ועַל אִיסרָיֵל דַּאלָהָא. 
6:17	מֵכִּיל לִי אנָשׁ עַמלָא לָא נַרמֵא אֵנָא גֵּיר כּוּתמָתֵה דּמָרַן יֵשׁוּע בּפַגרי שׁקִיל אנָא. 
6:18	טַיבּוּתֵה דּמָרַן יֵשׁוּע משִׁיחָא עַם רוּחכוּן אַחַי אַמִין. 
 