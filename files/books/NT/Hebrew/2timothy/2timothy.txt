 
II Timothy 
1:1	פַּולָוס שׁלִיחָא דּיֵשׁוּע משִׁיחָא בּצֵביָנֵה דַּאלָהָא וַבמוּלכָּנָא דּחַיֵא דַּביֵשׁוּע משִׁיחָא. 
1:2	לטִימָתֵאָוס בּרָא חַבִּיבָא טַיבּוּתָא ורַחמֵא וַשׁלָמָא מֵן אַלָהָא אַבָא ומֵן מָרַן יֵשׁוּע משִׁיחָא. 
1:3	מַודֵּא אנָא לַאלָהָא הַו דּלֵה משַׁמֵשׁ אנָא מֵן אַבָהָתי בּתאִרתָּא דּכִיתָא דַּאמִינָאיִת מֵתּדּכַר אנָא לָכ בַּצלַוָתי דּלִליָא ודאִימָמָא. 
1:4	וַסוֵא אנָא למֵחזיָכ ומֵתּדּכַר אנָא דֵּמעַיכּ דֵּאתמלֵא חַדוּתָא. 
1:5	בּעוּהדָּנָא דּהָוֵא לִי בּהַימָנוּתָכ שַׁרִירתָּא הָי דַּשׁרָת לוּקדַם בֵּאמָא דֵּאמָכ לוָאיִס ובֵאמָכ אֵונִיקאִ מפָּס אנָא דֵּין דָּאפ בָּכ. 
1:6	מֵטֻל הָנָא מַעהֵד אנָא לָכ דַּתעִיר מַוהַבתָּא דַּאלָהָא הָי דּאִית בָּכ בַּסיָם אִידי. 
1:7	לָא גֵּיר יַהב לַן אַלָהָא רוּחָא דּדֵחלתָא אֵלָא דּחַילָא וַדחוּבָּא וַדמַרתּיָנוּתָא. 
1:8	לָא הָכִיל תֵּבהַת בּסָהדּוּתֵה דּמָרַן אָפלָא בִּי בַּאסִירֵה אֵלָא שׁקוּל בִּישָׁתָא עַם אֵוַנגֵּלִיָון בּחַילָא דַּאלָהָא. 
1:9	הַו דַּאחיַן וַקרָן בּקֵריָנָא קַדִּישָׁא לַו אַיכ עבָדַין אֵלָא אַיכ צֵביָנֵה וטַיבּוּתֵה הָי דֵּאתיַהבַּת לַן בּיֵשׁוּע משִׁיחָא מֵן קדָם זַבנָא דּעָלמֵא. 
1:10	וֵאתגַּליַת הָשָׁא בּגֵליָנֵה דּמַחיָנַן יֵשׁוּע משִׁיחָא דּבַטֵל למַותָּא וחַוִי חַיֵא ולָא מֵתחַבּלָנוּתָא בֵּאוַנגֵּלִיָון. 
1:11	הַו דֵּאתּתּסִימֵת בֵּה אֵנָא כָּרוּזָא וַשׁלִיחָא ומַלפָנָא דּעַממֵא. 
1:12	מֵטֻל הָדֵא מסַיבַּר אנָא הָלֵין ולָא בָּהֵת אנָא יָדַע אנָא גֵּיר בּמַן הַימנֵת וַמפָּס אנָא דּמָטיָא בּאִידַוהי גּוּעלָני למֵטַר לִי ליַומָא הַו. 
1:13	נֵהויָן לָכ חַורָא מֵלֵא חלִימָתָא דַּשׁמַעתּ מֵני בּהַימָנוּתָא וַבחוּבָּא דַּביֵשׁוּע משִׁיחָא. 
1:14	גּוּעלָנָא טָבָא טַר בּרוּחָא דּקוּדשָׁא הָי דּעֵמרַת בַּן. 
1:15	יָדַע אַנתּ הָדֵא דַּהפַכו מֵני כֻּלהוּן הָלֵין דּבַאסִיַא דּאִיתַיהוּן מֵנהוּן פּוּגֵּלָוס והֵרמָגֵּנוס. 
1:16	נֵתֵּל מָרַן רַחמֵא לבַיתֵּה דָּאנִסִיפָורָוס דּזַבנִין סַגִּיָאן אַנִיחַני וַבשִׁשׁלָתָא דַּאסוּרַי לָא בּהֵת. 
1:17	אֵלָא אָפ כַּד אֵתָא לרהוּמִי בַּחפִיטוּתָא בּעָני וֵאשׁכּחַני. 
1:18	נֵתֵּל לֵה מָרַן דּנֵשׁכַּח רַחמֵא לוָת מָרַן בּיַומָא הַו וַכמָא דּשַׁמשַׁני בֵּאפֵסָוס יַתִּירָאיִת יָדַע אַנתּ. 
2:1	אַנתּ הָכִיל בֵּרי אֵתחַיַל בּטַיבּוּתָא דַּביֵשׁוּע משִׁיחָא. 
2:2	וַאילֵין דַּשׁמַעתּ מֵני בּיַד סָהדֵּא סַגִּיֵאא הָנֵין אַגעֵל לאנָשָׁא מהַימנֵא אַילֵין דּמָטיָא בּאִידַיהוּן אָפ לַאחרָנֵא למַלָפוּ. 
2:3	וסַיבַּר בִּישָׁתָא אַיכ פָּלחָא טָבָא דּיֵשׁוּע משִׁיחָא. 
2:4	לָא אנָשׁ פָּלַח ומֵתפַּכַּר בּצֵבוָתָא דּעָלמָא דּנֵשׁפַּר להַו מַן דַּגבָיהי. 
2:5	וֵאן מֵתכַּתַּשׁ אנָשׁ לָא מֵתכַּלַל אֵן בּנָמוּסֵה לָא מֵתכַּתַּשׁ. 
2:6	לַאכָּרָא דּלָאֵא וָלֵא לֵה דּקַדמָא מֵן פּאִרַוהי נֵסתַּיבַּר. 
2:7	אֵסתַּכַּל מֵדֵּם דָּאמַר אנָא נֵתֵּל לָכ מָרַן חֵכמתָא בּכֻל מֵדֵּם. 
2:8	אֵתּדַּכר ליֵשׁוּע משִׁיחָא דּקָם מֵן בֵּית מִיתֵא הַו דּאִיתַוהי מֵן זַרעָא דּדַוִיד אַיכ אֵוַנגֵּלִיָון דִּילי. 
2:9	דּבֵה סָבֵל אנָא בִּישָׁתָא עדַמָא לַאסוּרֵא אַיכ עָבֵד בִּישָׁתָא אֵלָא מֵלתֵה דַּאלָהָא לָא אַסִירָא. 
2:10	מֵטֻל הָנָא כֻּלמֵדֵּם מסַיבַּר אנָא מֵטֻל גּבַיָא דָּאפ הֵנוּן נֵשׁכּחוּן חַיֵא דַּביֵשׁוּע משִׁיחָא עַם שׁוּבחָא דַּלעָלַם. 
2:11	מהַימנָא הי מֵלתָא אֵן גֵּיר מִיתן עַמֵה אָפ עַמֵה נִחֵא. 
2:12	וֵאן נסַיבַּר אָפ נַמלֵכ עַמֵה אֵן דֵּין נֵכפּוּר בֵּה אָפ הוּ נֵכפּוּר בַּן. 
2:13	וֵאן לָא נהַימֵן בֵּה הוּ בּהַימָנוּתֵה מקַוֵא דּנֵכפּוּר גֵּיר בּנַפשֵׁה לָא מֵשׁכַּח. 
2:14	הָלֵין הוַיתּ מַעהֵד להוּן וַמסַהֵד קדָם מָרַן דּלָא נֵהווּן מֵתחרֵין בּמֵלֵא דּלָא יוּתרָן לסוּחָפָא דַּאילֵין דּשָׁמעִין להֵין. 
2:15	ונֵתבּטֵל לָכ דַּתקִים נַפשָׁכ גּמִירָאיִת קדָם אַלָהָא פָּלחָא דּלָא בֵּהתּתָא דּמַכרֵז תּרִיצָאיִת מֵלתָא דַּשׁרָרָא. 
2:16	ומֵן מֵלֵא סרִיקָתָא דּלַיתּ בּהֵין חַשׁחוּ אֵשׁתַּאל יַתִּירָאיִת גֵּיר נַוספוּן עַל רוּשׁעהוּן הָנוּן דַּענֵין בּהֵין. 
2:17	ומֵלַתהוּן אַיכ חַלָדִיתָא נָומאִ תֵּאחוּד בּסַגִּיֵאא אִיתַוהי דֵּין חַד מֵנהוּן הוּמֵנֵאָוס וַאחרִנָא פִּילִטָוס. 
2:18	הָלֵין דַּטעַו מֵן שׁרָרָא כַּד אָמרִין דַּקיָמתָּא דּמִיתֵא הוָת לָה והַימָנוּתָא דּאנָשׁ אנָשׁ מַהפּכִין. 
2:19	שֵׁתֵאסתָּא דֵּין שַׁרִירתָּא דַּאלָהָא קַיָמָא הי ואִית לָה חָתמָא הָנָא ויָדַע מָריָא לַאילֵין דּדִילֵה אֵנוּן ונֵפרוּק מֵן עַולָא כֻּל דּקָרֵא לַשׁמֵה דּמָריָא. 
2:20	בּבַיתָּא דֵּין רַבָּא לָא הוָא מָאנֵא דּדַהבָא בַּלחוּד אַו דּסאִמָא אִית בֵּה אֵלָא אָפ דּקַיסָא אָפ דּפַחָרָא מֵנהוּן לאִיקָרָא ומֵנהוּן לצַערָא. 
2:21	אֵן אנָשׁ הָכִיל נדַכֵּא נַפשֵׁה מֵן הָלֵין הָוֵא מָאנָא דַּכיָא לאִיקָרָא דּעָהֵן לחוּשָׁחָא דּמָרֵה וַמטַיַב לכֻל עבָד טָב. 
2:22	מֵן כֻּלהֵין רגִיגָתָא דּטַליוּתָא ערוּק והַרט בָּתַר כּאִנוּתָא והַימָנוּתָא וחוּבָּא וַשׁלָמָא עַם אַילֵין דּקָרֵין למָרַן בּלֵבָּא דַּכיָא. 
2:23	חֵריָנֵא סַכלֵא אַילֵין דַּדלָא מַרדּוּ אֵנוּן אֵשׁתַּאל מֵנהוּן יָדַע אַנתּ גֵּיר דּתַכתּוּשֵׁא מַולדִין. 
2:24	עַבדֵּה דֵּין דּמָרַן לָא חַיָב למֵתכַּתָּשׁוּ אֵלָא דּנֵהוֵא מַכִּיכ לוָת כֻּלנָשׁ ומַלפָן ונַגִּירָא רוּחֵה. 
2:25	דּנֵהוֵא רָדֵא לַאילֵין דּמֵתחרֵין לקוּבלֵה בּמַכִּיכוּתָא דַּלמָא נֵתֵּל להוּן אַלָהָא תּיָבּוּתָא ונֵדּעוּן שׁרָרָא. 
2:26	ונֵעהדּוּן נַפשׁהוּן ונֵפרקוּן מֵן פַּחֵה דּסָטָנָא דּבֵה אֵתּתּצִידו לצֵביָנֵה. 
3:1	הָדֵא דֵּין הוַיתּ יָדַע דַּביַומָתָא אחרָיֵא נאִתוּן זַבנֵא קשַׁיָא. 
3:2	ונֵהווּן בּנַינָשָׁא רָחמַי נַפשׁהוּן ורָחמַי כֵּספָּא שַׁבהרָנֵא רָמֵא מגַדּפָנֵא דַּלאנָשַׁיהוּן לָא מֵתּטפִּיסִין כָּפרַי בּטַיבּוּתָא רַשִׁיעֵא. 
3:3	אָכלַי קַרצֵא משַׁעבּדַי לרֵגּתָא בַּערִירָיֵא סָניַי טָבָתָא. 
3:4	מַשׁלמָנֵא מסַרהבֵא חתִירֵא רָחמַי רגִיגָתָא טָב מֵן חוּבֵּה דַּאלָהָא. 
3:5	דּאִית להוּן אֵסכִּמָא דּדֵחלַת אַלָהָא ומֵן חַילֵה רַחִיקִין אַילֵין דּהָכַנָא אֵנוּן דּחוּק אֵנוּן מֵנָכ. 
3:6	מֵנהוּן אֵנוּן גֵּיר הָלֵין דַּמחַלדִין בֵּית בָּתֵּא ושָׁבֵין נֵשֵׁא דַּטמִירָן בַּחטָהֵא ומֵתּדַּברָן לַרגִיגָתָא משַׁחלפָתָא. 
3:7	דַּבכֻלזבַן יָלפָּן ומֵמתוּם לִידַעתָא דַּשׁרָרָא למֵאתָא לָא מֵשׁכּחִין. 
3:8	אַיכַּנָא דֵּין דּיַנִס ויַמבּרִיס קָמו לוּקבַל מוּשֵׁא הָכַנָא אָפ הֵנוּן קָימִין לוּקבַל שׁרָרָא אנָשָׁא דַּמחַבַּל רֵעיָנהוּן וַסלֵין מֵן הַימָנוּתָא. 
3:9	אֵלָא לָא נאִתוּן לַקדָמַיהוּן שָׁטיוּתהוּן גֵּיר מֵתיַדעָא הי לכֻלנָשׁ אַיכַּנָא דָּאפ דּהָנוּן אֵתיַדעַת. 
3:10	אַנתּ דֵּין אֵתַיתּ בָּתַר יוּלפָּני ובָתַר דּוּבָּרַי ובָתַר צֵביָני ובָתַר הַימָנוּתי ובָתַר נַגִּירוּת רוּחי ובָתַר חוּבּי ובָתַר מסַיבּרָנוּתי. 
3:11	ובָתַר רדִיפוּתי ובָתַר חַשַׁי ויָדַע אַנתּ אַילֵין סַיבּרֵת בַּאנטִיָכִיַא ובאִיקַנָון וַבלוּסטרַא אַידָא רדִיפוּתָא סַיבּרֵת ומֵן כֻּלהֵין פַּציַני מָרי. 
3:12	וכֻלהוּן דֵּין אַילֵין דּצָבֵין בּדֵחלַת אַלָהָא דּנִחוּן בּיֵשׁוּע משִׁיחָא מֵתרַדפִּין. 
3:13	בּנַינָשָׁא דֵּין בִּישֵׁא ומַטעיָנֵא נַוספוּן עַל בִּישׁוּתהוּן כַּד טָעֵין ומַטעֵין. 
3:14	אַנתּ דֵּין קַוָא בַּאילֵין דִּילֵפתּ וֵאשׁתַּרַרתּ יָדַע אַנתּ גֵּיר מֵן מַנוּ יִלֵפתּ. 
3:15	וַדמֵן טַליוּתָכ סֵפרֵא קַדִּישֵׁא יַלִיפ אַנתּ דּמֵשׁכּחִין דַּנחַכּמוּנָכ לחַיֵא בּהַימָנוּתָא דּיֵשׁוּע משִׁיחָא. 
3:16	כֻּל כּתָב דַּברוּחָא אֵתכּתֵב מַותּרָנָא הוּ ליוּלפָּנָא וַלכוּוָנָא וַלתוּרָצָא וַלמַרדּוּתָא דַּבכאִנוּתָא. 
3:17	דּנֵהוֵא גּמִיר בַּרנָשָׁא דַּאלָהָא וַלכֻל עבָד טָב משַׁלמָן. 
4:1	מסַהֵד אנָא לָכ קדָם אַלָהָא ומָרַן יֵשׁוּע משִׁיחָא הַו דַּעתִיד לַמדָן חַיֵא ומִיתֵא בּגֵליָנָא דּמַלכּוּתֵה. 
4:2	אַכרֵז מֵלתָא וקוּם בַּחפִיטוּתָא בּזַבנָא וַדלָא זַבנָא אַכֵּס וכַוֵן בּכֻלָה מַגּרַת רוּחָא ויוּלפָּנָא. 
4:3	נֵהוֵא גֵּיר זַבנָא דַּליוּלפָּנֵא חלִימָא לָא נֵשׁתַּמעוּן אֵלָא אַיכ רגִיגָתהוּן נַסגּוּן לנַפשׁהוּן מַלפָנֵא בּחוּתחָתָא דּמַשׁמַעתהוּן. 
4:4	ומֵן שׁרָרָא נַהפּכוּן אֵדּנהוּן לשׁוּעיָתָא דֵּין נֵסטוּן. 
4:5	אַנתּ דֵּין הוַיתּ עִיר בּכֻלמֵדֵּם וסַיבַּר בִּישָׁתָא וַעבָדָא עבֵד דַּמסַבּרָנָא ותֵשׁמֵשׁתָּכ שַׁלֵם. 
4:6	אֵנָא גֵּיר מֵכִּיל מֵתנַקֵא אנָא וזַבנָא דֵּאשׁתּרֵא מטָא. 
4:7	אַגוּנָא שַׁפִּירָא אֵתכַּתּשֵׁת ורֵהטי שַׁלמֵת והַימָנוּתי נֵטרֵת. 
4:8	ומֵן הָשָׁא נטִיר לִי כּלִילָא דּכאִנוּתָא דּנֵפרעִיוהי לִי מָרי בּיַומָא הַו דּהוּיוּ דַּיָנָא כּאִנָא לָא דֵּין בַּלחוּד לִי אֵלָא אָפ לַאילֵין דַּאחֵבו לגֵליָנֵה. 
4:9	נֵתבּטֵל לָכ דּתאִתֵא לוָתי בַּעגַל. 
4:10	דִּמַא גֵּיר שַׁבקַני וַאחֵב עָלמָא הָנָא וֵאזַל לֵה לתֵסַלָונִיקאִ קרִסקָוס לגַלַטִיַא טִטָוס לדַלמַטִיַא. 
4:11	לוּקָא הוּ בַּלחוּדַוהי עַמי למַרקָוס דּבַר וַאיתָּיהי עַמָכ עָהֵן לִי גֵּיר לתֵשׁמֵשׁתָּא. 
4:12	לטוּכִיקָוס דֵּין שַׁדּרֵת לֵאפֵסָוס. 
4:13	בֵּית כּתָבֵא דֵּין דּשֵׁבקֵת בַּטרָוַאוס לוָת קַרפָּוס מָא דָּאתֵא אַנתּ אַיתָּיהי וַכתָבֵא יַתִּירָאיִת כֵּרכֵּא דַּמגַלֵא. 
4:14	אַלֵכּסַנדּרָס קַינָיָא בִּישָׁתָא סַגִּיָאתָא חַויַני פּרַע לֵה מָרַן אַיכ עבָדַוהי. 
4:15	אָפ אַנתּ דֵּין אֵזדַּהר מֵנֵה טָב גֵּיר זקִיפ לוּקבַל מֵלַין. 
4:16	בּמַפַּק בּרוּחי קַדמָיָא לָא אנָשׁ הוָא עַמי אֵלָא כֻּלהוּן שַׁבקוּני לָא תֵּתחשֵׁב להוּן הָדֵא. 
4:17	מָרי דֵּין קָם לִי וחַילַני דּבִי כָּרוּזוּתָא תֵּשׁתַּלַם ונֵשׁמעוּן עַממֵא כֻּלהוּן דֵּאתפַּצִית מֵן פּוּמָא דַּאריָא. 
4:18	וַנפַצֵיני מָרי מֵן כֻּל עבָד בִּישׁ ונַחֵיני בּמַלכּוּתֵה דּבַשׁמַיָא דּלֵה שׁוּבחָא לעָלַם עָלמִין אַמִין. 
4:19	הַב שׁלָמָא לַפּרִיסקֵלַא ולַאקֵלָוס וַלבַיתָּא דָּאנִסִיפָורָוס. 
4:20	אֵרַסטָוס פָּשׁ לֵה בּקָורִנתָוס טרָופִימָוס דֵּין שׁבַקתֵּה כַּד כּרִיה בּמִילִיטָוס מדִינתָּא. 
4:21	נֵתבּטֵל לָכ דַּקדָם סַתוָא תּאִתֵא שָׁאֵל בַּשׁלָמָכ אֵובוּלָוס ופּוּדִס ולִינָוס וַקלַודִיַא וַאחֵא כֻּלהוּן. 
4:22	מָרַן יֵשׁוּע משִׁיחָא עַם רוּחָכ טַיבּוּתָא עַמָכ אַמִין. 
 