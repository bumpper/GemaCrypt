 
James 
1:1	יַעקוּב עַבדֵּה דַּאלָהָא וַדמָרַן יֵשׁוּע משִׁיחָא לתַרתַּעסרֵא שַׁרבָן דַּזרִיעָן בּעַממֵא שׁלָם. 
1:2	כֻּל חַדוָא תֵּהוֵא לכוּן אַחַי כַּד תֵּעלוּן לנֵסיוּנֵא משַׁחלפֵא וסַגִּיֵאא. 
1:3	יָדעִין אנתּוּן גֵּיר דּבוּקיָא דּהַימָנוּתָא מַקנֵא לכוּן מסַיבּרָנוּתָא. 
1:4	לָה דֵּין לַמסַיבּרָנוּתָא נֵהוֵא לָה עבָדָא משַׁמליָא דּתֵהווּן גּמִירִין וַמשַׁלמָנִין וַבמֵדֵּם לָא הוַיתּוּן חַסִירִין. 
1:5	אֵן אנָשׁ דֵּין מֵנכוּן חסִיר מֵן חֵכמתָא נֵשַׁאל מֵן אַלָהָא דּיָהֵב לכֻל פּשִׁיטָאיִת ולָא מחַסֵד ומֵתיַהבָּא לֵה. 
1:6	נֵשַׁאל דֵּין בּהַימָנוּתָא כַּד לָא מֵתפַּלַג הַו גֵּיר דּמֵתפַּלַג דָּמֵא לגַללֵא דּיַמָא דּשָׁגשָׁא להוּן רוּחָא. 
1:7	ולָא נַסבַּר הַו בַּרנָשָׁא דּנָסֵב מֵדֵּם מֵן מָריָא. 
1:8	אַינָא דַּפלִיג בּרֵעיָנֵה וַשׁגִישׁ בּכֻלהֵין אוּרחָתֵה. 
1:9	נֵשׁתַּבהַר דֵּין אַחָא מַכִּיכָא בּרוּמרָמֵה. 
1:10	ועַתִּירָא בּמוּכָּכֵה מֵטֻל דַּאיכ הַבָּבָא דּעֵסבָּא הָכַנָא עָבַר. 
1:11	דָּנַח גֵּיר שֵׁמשָׁא בּחוּמֵה ומַובֵּשׁ לֵה לעֵסבָּא והַבָּבֵה נָפֵל ושׁוּפרָא דּחֵזוֵה אָבֵד הָכַנָא אָפ עַתִּירָא חָמֵא בּהוּפָּכַוהי. 
1:12	טוּבַוהי לגַברָא דַּמסַיבַּר נֵסיוּנֵא דּמָא דֵּאתבּחַר נָסֵב כּלִילָא דּחַיֵא הַו דַּמלַכ אַלָהָא לַאילֵין דּרָחמִין לֵה. 
1:13	לָא נאִמַר אנָשׁ כַּד מֵתנַסֵא דּמֵן אַלָהָא מֵתנַסֵא אנָא אַלָהָא גֵּיר לָא מנַסַי בּבִישָׁתָא והוּ לאנָשׁ לָא מנַסֵא. 
1:14	אֵלָא אנָשׁ אנָשׁ מֵן רֵגּתֵה הוּ מֵתנַסֵא ומֵתרַגרַג ומֵתנגֵד. 
1:15	והָדֵא רֵגּתָא בָּטנָא ויָלדָּא חטִיתָא חטִיתָא דֵּין מָא דֵּאתגַּמרַת יָלדָּא מַותָּא. 
1:16	לָא תֵּטעוּן אַחַי חַבִּיבֵא. 
1:17	כֻּל מַוהַבתָּא טָבתָא וַמשַׁמלַיתָּא מֵן לעֵל נָחתָּא מֵן אַבָא דּנַהִירֵא הַו דּלַיתּ לוָתֵה שׁוּחלָפָא מֵדֵּם אָפלָא טֵלָנִיתָא דּשׁוּגנָיָא. 
1:18	הוּיוּ צבָא ויַלדַּן בּמֵלתָא דּקוּשׁתָּא דּנֵהוֵא רִשִׁיתָא דּבֵריָתֵה. 
1:19	וַאנתּוּן אַחַי חַבִּיבֵא כֻּלנָשׁ מֵנכוּן נֵהוֵא מסַרהַב למֵשׁמַע ומַוחַר לַממַלָלוּ ומַוחַר למֵרגַּז. 
1:20	רוּגזֵה גֵּיר דּגַברָא זַדִּיקוּתָא דַּאלָהָא לָא עָבֵד. 
1:21	מֵטֻל הָנָא אַרחֵקו מֵנכוּן כֻּלָה טַנפוּתָא וסוּגָאא דּבִישׁוּתָא וַבמַכִּיכוּתָא קַבֵּלו מֵלתָא דַּנצִיבָא בַּכיָנַן דּהִי מֵשׁכּחָא דּתַחֵא אֵנֵין נַפשָׁתכוּן. 
1:22	הוַו דֵּין עָבוּדֵא דּמֵלתָא ולָא שָׁמוּעֵא בַּלחוּד ולָא תַּטעוּן נַפשָׁתכוּן. 
1:23	אֵן אנָשׁ גֵּיר נֵהוֵא שָׁמוּעָה דּמֵלתָא ולָא עָבוּדָה הָנָא דָּמֵא להַו דַּחזָא אַפַּוהי בּמַחזִיתָא. 
1:24	חזָא גֵּיר נַפשֵׁה וַעבַר וַטעָא דַּאיכַּנָא הוָא. 
1:25	כֻּל דֵּין דּחָר בּנָמוּסָא משַׁלמָנָא דּחאִרוּתָא וקַוִי בֵּה לָא הוָא שָׁמוּעָא דּשֵׁמעָא דּמֵתּטעֵא אֵלָא עָבוּדָא דַּעבָדֵא והָנָא טוּבָנָא נֵהוֵא בַּעבָדֵה. 
1:26	וֵאן אנָשׁ סָבַר דַּמשַׁמֵשׁ לַאלָהָא ולָא אָחֵד לֵשָׁנֵה אֵלָא מַטעֵא לֵה לֵבֵּה דּהָנָא סרִיקָא הי תֵּשׁמֵשׁתֵּה. 
1:27	תֵּשׁמֵשׁתָּא גֵּיר דּכִיתָא וקַדִּישׁתָּא קדָם אַלָהָא אַבָא הָדֵא הי למֵסעַר יַתמֵא וַארמלָתָא בֻּאולצָנַיהוּן וַלמֵטַר אנָשׁ נַפשֵׁה מֵן עָלמָא דּלָא טוּלשָׁא. 
2:1	אַחַי לָא בּמַסַב בַּאפֵּא תֵּהווּן אַחִידִין להַימָנוּתָא דּתֵשׁבּוּחתֵּה דּמָרַן יֵשׁוּע משִׁיחָא. 
2:2	אֵן גֵּיר נֵעוּל לַכנוּשׁתּכוּן אנָשׁ דּעֵזקָתֵה דּדַהבָא אַו דּמָאנַוהי שַׁפִּירֵא ונֵעוּל מֵסכִּנָא בּמָאנֵא צָאֵא. 
2:3	וַתחוּרוּן בּהַו דַּלבִישׁ מָאנֵא שַׁפִּירֵא ותאִמרוּן לֵה אַנתּ הָרכָּא תֵּב שַׁפִּיר וַלמֵסכִּנָא תּאִמרוּן לֵה אַנתּ קוּם להַל אַו תֵּב לָכ הָרכָּא קדָם כּוּבשָׁא דּרֵגלַין. 
2:4	לָא הָא אֵתפַּלַגתּוּן לכוּן בּנַפשׁכוּן וַהוַיתּוּן מפַרשָׁנֵא דּמַחשׁבָתָא בִּישָׁתָא. 
2:5	שׁמַעו אַחַי חַבִּיבֵא לָא הוָא למֵסכִּנֵא דּעָלמָא עַתִּירֵא דֵּין בּהַימָנוּתָא גּבָא אַלָהָא דּנֵהווּן יָרתֵּא בּמַלכּוּתָא הָי דַּמלַכ אַלָהָא לַאילֵין דּרָחמִין לֵה. 
2:6	אַנתּוּן דֵּין שָׁטתּוּנָיהי למֵסכִּנָא לָא הָא עַתִּירֵא מֵשׁתַּעלֵין עלַיכּוּן והֵנוּן נָגדִּין לכוּן לבֵית דִּינָא. 
2:7	לָא הָא הֵנוּן מגַדּפִין עַל שׁמָא טָבָא דֵּאתקרִי עלַיכּוּן. 
2:8	וֵאן נָמוּסָא דַּאלָהָא בּהָדֵא משַׁלמִיתּוּן אַיכ דַּכתִיב דּתֵרחַם לקַרִיבָכ אַיכ נַפשָׁכ שַׁפִּיר עָבדִּין אנתּוּן. 
2:9	אֵן דֵּין בַּאפֵּא נָסבִּין אנתּוּן חטִיתָא עָבדִּין אנתּוּן ומֵתכַּונִין אנתּוּן מֵן נָמוּסָא אַיכ עָברַי עַל נָמוּסָא. 
2:10	אַינָא גֵּיר דּכֻלֵה נָמוּסָא נָטַר ובַחדָא שָׁרַע לכֻלֵה נָמוּסָא אֵתחַיַב. 
2:11	הַו גֵּיר דֵּאמַר דּלָא תּגוּר הוּ אֵמַר דּלָא תֵּקטוּל אֵן דֵּין לָא גָּאַר אַנתּ אֵלָא קָטֵל אַנתּ הוַיתּ לָכ עָבַר עַל נָמוּסָא. 
2:12	הָכַנָא הוַיתּוּן ממַללִין והָכַנָא הוַיתּוּן סָערִין אַיכ אנָשָׁא דַּבנָמוּסָא דּחאִרוּתָא עתִידִין אנתּוּן למֵתּדָנוּ. 
2:13	דִּינָא גֵּיר הָוֵא דּלָא רַחמֵא עַל הַו דּלָא עָבֵד רַחמֵא מֵשׁתַּעלֵין אנתּוּן בּרַחמֵא עַל דִּינָא. 
2:14	מָנָא הֵניָנָא אַחַי אֵן אנָשׁ אָמַר דּאִית לִי הַימָנוּתָא וַעבָדֵא לַיתּ לֵה דַּלמָא מֵשׁכּחָא הַימָנוּתֵה דּתַחֵיוהי. 
2:15	וֵאן אַחָא אַו חָתָא נֵהווּן עַרטֵלָיִין וחַסִירִין סַיבָּרתָּא דּיַומָא. 
2:16	ונאִמַר להוּן אנָשׁ מֵנכוּן זֵלו בַּשׁלָמָא שׁחַנו וַסבַעו ולָא תֵּתּלוּן להוּן סנִיקוּתֵה דּפַגרָא מָנָא הֵניָנָא. 
2:17	הָכַנָא אָפ הַימָנוּתָא דּלָא עבָדֵא מִיתָא הי בַּלחוּדֵיה. 
2:18	אָמַר גֵּיר אנָשׁ לָכ אִית לָכ הַימָנוּתָא ולִי אִית לִי עבָדֵא חַוָני הַימָנוּתָכ דּלָא עבָדֵא וֵאנָא מחַוֵא אנָא לָכ הַימָנוּתי מֵן עבָדַי. 
2:19	מהַימֵן אַנתּ דּחַד הוּ אַלָהָא שַׁפִּיר עָבֵד אַנתּ אָפ שׁאִדֵא מהַימנִין ורָעלִין. 
2:20	צָבֵא אַנתּ דֵּין דּתֵדַּע אָו בַּרנָשָׁא חַלָשָׁא דּהַימָנוּתָא דּלָא עבָדֵא מִיתָא הי. 
2:21	אַבוּן אַברָהָם לָא הוָא מֵן עבָדֵא אֵזדַּדַּק דַּאסֵק לאִיסחָק בּרֵה עַל מַדבּחָא. 
2:22	חָזֵא אַנתּ דּהַימָנוּתֵה סַיעַת לַעבָדַוהי ומֵן עבָדֵא הַימָנוּתֵה אֵתגַּמרַת. 
2:23	וַשׁלֵם כּתָבָא דֵּאמַר דּהַימֵן אַברָהָם בַּאלָהָא וֵאתחַשׁבַּת לֵה לזַדִּיקוּ ורָחמָא דַּאלָהָא אֵתקרִי. 
2:24	חָזֵא אַנתּ דּמֵן עבָדֵא מֵזדַּדַּק בַּרנָשָׁא ולָא הוָא מֵן הַימָנוּתָא בַּלחוּד. 
2:25	הָכַנָא אָפ רָחָב זָנִיתָא לָא הוָא מֵן עבָדֵא אֵזדַּדּקַת דּקַבּלַת לגָשׁוּשֵׁא ובֻאורחָא אחרִתָא אַפּקַת אֵנוּן. 
2:26	אַיכַּנָא דּפַגרָא דּלָא רוּחָא מִית הוּ הָכַנָא אָפ הַימָנוּתָא דּלָא עבָדֵא מִיתָא הי. 
3:1	לָא סַגִּיֵאא מַלפָנֵא נֵהווּן בּכוּן אַחַי אֵלָא הוַיתּוּן יָדעִין דּדִינָא יַתִּירָא חַיָבִינַן. 
3:2	סַגִּיָאתָא גֵּיר מֵשׁתַּרעִינַן כֻּלַן כֻּל דַּבמֵלתָא לָא שָׁרַע הָנָא אִיתַוהי גַּברָא גּמִירָא דּמֵשׁכַּח נשַׁעבֵּד אָפ כֻּלֵה פַּגרֵה. 
3:3	הָא גֵּיר פּגוּדֵא בּפוּמָא דּרַכשָׁא רָמֵינַן אַיכ דּנֵשׁתַּעבּדוּן לַן וכֻלֵה גּוּשׁמהוּן מַהפּכִינַן. 
3:4	אָפ אֵלפֵא עַשִׁינָתָא כַּד דּבִירָן להֵין רוּחֵא קַשׁיָתָא מֵן קַיסָא זעוּרָא מֵתנַתּפָן לַאתַר דּחָאַר צֵביָנֵה דּהַו דַּמדַבַּר. 
3:5	הָכַנָא אָפ לֵשָׁנָא הַדָּמָא הו זעוּרָא ומֵשׁתַּעלֵא אָפ נוּרָא זעוּרתָּא עָבֵא סַגִּיֵאא מַוקדָא. 
3:6	ולֵשָׁנָא נוּרָא הו ועָלמָא דַּחטִיתָא אַיכ עָבָא הו והוּ לֵשָׁנָא כַּד אִיתַוהי בּהַדָּמַין מכַתֵּם לֵה לכֻלֵה פַּגרַן ומַוקֵד יוּבָּלֵא דּשַׁרבָתַן דּרָהטִין אַיכ גִּיגלֵא ויָקֵד אָפ הוּ בּנוּרָא. 
3:7	כֻּלהוּן גֵּיר כּיָנֵא דּחַיוָתָא וַדפָרַחתָא ורַחשָׁא דּיַמָא וַדיַבשָׁא מֵשׁתַּעבּדִין לַכיָנָא דּאנָשׁוּתָא. 
3:8	לֵשָׁנָא דֵּין אנָשׁ לָא אֵשׁכַּח דּנֵכבּשִׁיוהי בִּישׁתָּא הָדֵא דּלָא מֵתּתַּכסָא מלֵא הוּ סַמָא דּמַותָּא. 
3:9	בֵּה מבַרכִינַן למָריָא וַאבָא ובֵה לָיטִינַן לַבנַינָשָׁא דּבַדמוּתָא דַּאלָהָא עבִידִין. 
3:10	ומֵנֵה מֵן פּוּמָא נָפקָן בּוּרכָּתָא ולַוטָתָא לָא וָלֵא אַחַי דּהָלֵין הָכַנָא נֵסתַּערָן. 
3:11	דַּלמָא מֵשׁכּחָא דּמֵן חַד מַבּוּעָא נֵפּקוּן מַיָא חלַיָא ומַרִירֵא. 
3:12	אַו דַּלמָא מֵשׁכּחָא תִּתָּא אַחַי דּזַיתֵּא תֵּעבֵּד אַו גּפֵתָּא תּאִנֵא הָכַנָא אָפ לָא מַיָא מַלִיחֵא מֵשׁכּחִין דּנֵתעַבדּוּן חלַיָא. 
3:13	מַנוּ מֵנכוּן דּחַכִּים וַרדֵא נחַוֵא עבָדַוהי בּהוּפָּכֵא שַׁפִּירֵא בּחֵכמתָא מַכִּיכתָּא. 
3:14	אֵן דֵּין חסָמָא מַרִירָא אִית בּכוּן אַו חֵריָנָא בּלֵבַּיכּוּן לָא תֵּתחַתּרוּן עַל קוּשׁתָּא וַתּדַגּלוּן. 
3:15	מֵטֻל דּהָדֵא חֵכמתָא מֵן לעֵל לָא נֵחתַּת אֵלָא אִיתֵיה אַרעָנָיתָּא מֵן חוּשָׁבֵא דּנַפשָׁא ומֵן שׁאִדֵא. 
3:16	אַיכָּא גֵּיר דּאִית חסָמָא וחֵריָנָא תַּמָן אָפ דּלוּחיָא וכֻלמֵדֵּם דּבִישׁ. 
3:17	חֵכמתָא דֵּין דּמֵן לעֵל דַּכיָא הי ומַליָא שׁלָמָא ומַכִּיכָא ומֵשׁתַּמעָניָא ומַליָא רַחמֵא ופאִרֵא טָבֵא וַדלָא פָּלגּוּתָא הי ובַאפֵּא לָא נָסבָּא. 
3:18	פּאִרֵא דֵּין דּזַדִּיקוּתָא בּשַׁינָא מֵזדַּרעִין לַאילֵין דּעָבדִּין שׁלָמָא. 
4:1	מֵן אַיכָּא אִית בּכוּן קרָבֵא ומַצוָתָא לָא הוָא מֵן רגִיגָתָא דּמַקרבָן בּהַדָּמַיכּוּן. 
4:2	מֵתרַגרגִין אנתּוּן ולַיתּ לכוּן וקָטלִין אנתּוּן וטָנִין אנתּוּן ולָא אָתיָא בּאִידַיכּוּן ונָצֵין אנתּוּן וַקרָבֵא עָבדִּין אנתּוּן ולַיתּ לכוּן מֵטֻל דּלָא שָׁאלִין אנתּוּן. 
4:3	שָׁאלִין אנתּוּן ולָא נָסבִּין אנתּוּן מֵטֻל דּבִישָׁאיִת שָׁאלִין אנתּוּן אַיכ דַּתּתַרסוּן רגִיגָתכוּן. 
4:4	גַּיָרֵא לָא יָדעִין אנתּוּן דּרֵחמתֵה דּעָלמָא הָנָא בּעֵלדּבָבוּתָא הי דַּאלָהָא אַינָא הָכִיל דּצָבֵא דּנֵהוֵא רָחמָא דּעָלמָא הָנָא בּעֵלדּבָבָא הָוֵא לַאלָהָא. 
4:5	אַו דַּלמָא סרִיקָאיִת סָברִין אנתּוּן דֵּאמַר כּתָבָא דּבַטנָנָא רָגָּא רוּחָא דּעָמרָא בַּן. 
4:6	טַיבּוּתָא דֵּין יַתִּירתָּא יַהב לַן מָרַן מֵטֻל הָדֵא אֵמַר דַּאלָהָא ממַכֵּכ לרָמֵא וַלמַכִּיכֵא יָהֵב טַיבּוּתָא. 
4:7	אֵשׁתַּעבַּדו הָכִיל לַאלָהָא וקוּמו לוּקבַל סָטָנָא ועָרֵק מֵנכוּן. 
4:8	וַקרוּבו לוָת אַלָהָא ונֵתקַרַב לכוּן דַּכַּו אִידַיכּוּן חַטָיֵא קַדֵּשׁו לֵבַּוָתכוּן פּלִיגַי נַפשָׁא. 
4:9	אֵתמַכַּכו וֵאתַּאבלו וגוּחכּכוּן לֵאבלָא נֵתהפֵכ וחַדוַתכוּן לעָקתָא. 
4:10	אֵתמַכַּכו קדָם מָריָא וַנרַמרֵמכוּן. 
4:11	לָא תֵּהווּן ממַללִין עַל חדָדֵא אַחַי הַו גֵּיר דַּממַלֵל עַל אַחוּהי אַו דָּאֵן לַאחוּהי ממַלֵל עַל נָמוּסָא ודָאֵן לנָמוּסָא וֵאן לנָמוּסָא דָּאֵן אַנתּ לָא הוַיתּ עָבוּדֵה דּנָמוּסָא אֵלָא דַּיָנֵה. 
4:12	חַד הוּ סָאֵם נָמוּסָא ודַיָנָא דּהוּ מֵשׁכַּח דּנַחֵא ונַובֵּד אַנתּ דֵּין מַן אַנתּ דּדָאֵן אַנתּ לֵה לקַרִיבָכ. 
4:13	מָנָא דֵּין נאִמַר אָפ עַל אַילֵין דָּאמרִין דּיַומָנָא אַו מחָר אָזִלינַן לַמדִינתָּא אַידָא דּהִי ועָבדִּינַן תַּמָן שַׁנתָּא חדָא ומֵתּתַּגּרִינַן ויָתרִינַן. 
4:14	ולָא יָדעִין מָנָא הָוֵא מחָר מָנָא אֵנוּן גֵּיר חַיַין אֵלָא אֵן לַהגָּא דּקַלִיל מֵתחזֵא וטָלֵק ומַופֵּא. 
4:15	חלָפ דּנאִמרוּן דֵּאן מָריָא נֵצבֵּא ונִחֵא עָבדִּינַן הָדֵא אַו הָי. 
4:16	מֵשׁתַּבהרִין בַּחתִירוּתהוּן כֻּל שׁוּבהָרָא דַּאיכ הָנָא בִּישָׁא הו. 
4:17	וַאינָא דּיָדַע טָבתָא ולָא עָבֵד לָה חטָהָא הָוֵא לֵה. 
5:1	אָו עַתִּירֵא אַילֵלו וַבכַו עַל דּוּוָנֵא דָּאתֵין עלַיכּוּן. 
5:2	עוּתרכוּן גֵּיר אֵתחַבַּל וַסרִי ומָאנַיכּוּן אֵתֵאכֵלו מֵן סָסָא. 
5:3	ודַהבכוּן וסאִמכוּן אַשׁחֵת לֵה ושׁוּחתּהוּן הָויָא לסָהדּוּתָא עלַיכּוּן והִי עתִידָא דּתֵאכוּל בֵּסרכוּן נוּרָא כַּנֵשׁתּוּן לכוּן ליַומָתָא אחרָיֵא. 
5:4	הָא אַגרָא דּפָעלֵא דַּחצַדו אַרעָתכוּן הַו דַּטלַמתּוּן קָעֵא וַגעָתָא דּחָצוּדֵא לֵאדנַוהי דּמָריָא צבַאוּת עֵלַת. 
5:5	בּסֵמתּוּן גֵּיר עַל אַרעָא וֵאתלַעַבתּוּן ותַרסִיתּוּן פַּגרַיכּוּן אַיכ דַּליַומָא דּנֵכסתָא. 
5:6	חַיֵבתּוּן וַקטַלתּוּן לזַדִּיקָא ולָא קָם לוּקבַלכוּן. 
5:7	אַנתּוּן דֵּין אַחַי אַגַּרו רוּחכוּן עדַמָא למֵאתִיתֵה דּמָריָא אַיכ אַכָּרָא דַּמסַכֵּא לפאִרֵא יַקִירֵא דַּארעֵה ומַגַּר רוּחֵה עלַיהוּן עדַמָא דּנָסֵב מֵטרָא בּכִירָיָא וַלקִישָׁיָא. 
5:8	הָכַנָא אָפ אַנתּוּן אַגַּרו רוּחכוּן ולֵבַּוָתכוּן שַׁרַרו קֵרבַּת לָה גֵּיר מֵאתִיתֵה דּמָרַן. 
5:9	לָא תֵּתַּנחוּן חַד עַל חַד אַחַי דּלָא תֵּתּדִינוּן הָא גֵּיר דִּינָא קדָם תַּרעָא קָאֵם. 
5:10	דּמוּתָא לַנבִיֵא סַבו לכוּן אַחַי למַגּרַת רוּחָא דֻּאולצָנַיכּוּן הָנוּן דּמַלֵלו בַּשׁמֵה דּמָריָא. 
5:11	הָא גֵּיר יָהבִּינַן טוּבָא לַאילֵין דּסַיבַּרו שׁמַעתּוּן מסַיבּרָנוּתֵה דּאִיָוב וחַרתָא דַּעבַד לֵה מָריָא חזַיתּוּן מֵטֻל דַּמרַחמָן הוּ מָריָא וַמרַחפָן. 
5:12	קדָם כֻּל מֵדֵּם דֵּין אַחַי לָא הוַיתּוּן יָמֵין לָא בַּשׁמַיָא ולָא בַּארעָא אָפלָא בּמַומָתָא אחרִתָא אֵלָא תֵּהוֵא מֵלַתכוּן אִין אִין ולָא לָא דּלָא תֵּתחַיבוּן תּחֵית דִּינָא. 
5:13	וֵאן אנָשׁ מֵנכוּן נֵהוֵא בֻּאולצָנָא נֵהוֵא מצַלֵא וֵאן חָדֵא נֵהוֵא מזַמַר. 
5:14	וֵאן כּרִיה נֵקרֵא לקַשִׁישֵׁא דּעִדּתָּא וַנצַלוּן עלַוהי ונֵמשׁחוּנֵה מֵשׁחָא בַּשׁמֵה דּמָרַן. 
5:15	וַצלוּתָא דּהַימָנוּתָא מַחלמָא לֵה להַו דַּכרִיה וַמקִים לֵה מָרַן וֵאן חטָהֵא עבִידִין לֵה מֵשׁתַּבקִין לֵה. 
5:16	הוַיתּוּן דֵּין מַודֵּין סַכלוָתכוּן חַד לחַד וַהוַיתּוּן מצַלֵין חַד עַל חַד דּתֵתַאסוּן רַב הוּ גֵּיר חַילָה דַּצלוּתָא אַידָא דּזַדִּיקָא מצַלֵא לָה. 
5:17	אָפ אִלִיָא בַּרנָשָׁא הוָא חָשׁוּשָׁא אַכוָתַן וצַלִי דּלָא נֵחוּת מֵטרָא עַל אַרעָא ולָא נחֵת תּלָת שׁנִין וֵשׁתָּא יַרחִין. 
5:18	ותוּב צַלִי וַשׁמַיָא יַהבו מֵטרָא וַארעָא יֵהבַּת פּאִרֵיה. 
5:19	אַחַי אֵן אנָשׁ מֵנכוּן נֵטעֵא מֵן אוּרחָא דּקוּשׁתָּא ונַפנֵיוהי אנָשׁ מֵן טָעיוּתֵה. 
5:20	נֵדַּע דּהַו דּמַהפֵּכ לחַטָיָא מֵן טָעיוּתָא דֻּאורחֵה מַחֵא נַפשֵׁה מֵן מַותָּא ועָטֵא סוּגָאא דַּחטָהַוהי. 
 