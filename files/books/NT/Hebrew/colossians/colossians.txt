 
Colossians 
1:1	פַּולָוס שׁלִיחָא דּיֵשׁוּע משִׁיחָא בּצֵביָנֵה דַּאלָהָא וטִימָתֵאָוס אַחָא. 
1:2	לַאילֵין דּאִית בּקוּלַסָוס אַחֵא קַדִּישֵׁא וַמהַימנֵא בּיֵשׁוּע משִׁיחָא שׁלָמָא עַמכוּן וטַיבּוּתָא מֵן אַלָהָא אַבוּן. 
1:3	מַודֵּינַן לַאלָהָא אַבוּהי דּמָרַן יֵשׁוּע משִׁיחָא בּכֻלזבַן וַמצַלֵינַן עלַיכּוּן. 
1:4	הָא מֵן דַּשׁמַען הַימָנוּתכוּן דַּביֵשׁוּע משִׁיחָא וחוּבּכוּן דַּלוָת כֻּלהוּן קַדִּישֵׁא. 
1:5	מֵטֻל סַברָא הַו דַּנטִיר לכוּן בַּשׁמַיָא הַו דּמֵן קדִים שׁמַעתּוּן בּמֵלתָא דּקוּשׁתָּא דַּסבַרתָא. 
1:6	הָי דֵּאתכַּרזַת לכוּן אַיכ דָּאפ לכֻלֵה עָלמָא ורָביָא ויָהבָּא פּאִרֵא אַיכַּנָא דָּאפ בּכוּן מֵן יַומָא דַּשׁמַעתּוּן וֵאשׁתַּודַּעתּוּן טַיבּוּתֵה דַּאלָהָא בּקוּשׁתָּא. 
1:7	אַיכ מָא דִּילֵפתּוּן מֵן אֵפַּפרַא כּנָתַן חַבִּיבָא דּהוּ אִיתַוהי חלָפַיכּוּן משַׁמשָׁנָא מהַימנָא דַּמשִׁיחָא. 
1:8	והוּ אַודּעַן חוּבּכוּן דַּברוּחָא. 
1:9	מֵטֻלהָנָא אָפ חנַן מֵן יַומָא דַּשׁמַען לָא שָׁלֵינַן לַמצַלָיוּ עלַיכּוּן וַלמֵשַׁאל דּתֵתמלוּן יִדַעתָא דּצֵביָנֵה דַּאלָהָא בּכֻל חֵכמָא וַבכֻל סוּכָּל דּרוּח. 
1:10	דַּתהַלכוּן אַיכ דּזָדֵק ותֵשׁפּרוּן לַאלָהָא בּכֻל עבָדִין טָבִין ותֵתּלוּן פּאִרֵא ותֵרבּוּן בִּידַעתָא דַּאלָהָא. 
1:11	וַבכֻל חִיל תֵּתחַילוּן אַיכ רַבּוּתָא דּשׁוּבחֵה בּכֻל מסַיבּרָנוּ וַבמַגּרַת רוּח וַבחַדוּתָא. 
1:12	תַּודּוּן לַאלָהָא אַבָא דַּאשׁוַין לַמנָתָא דּיָרתּוּתָא דּקַדִּישֵׁא בּנוּהרָא. 
1:13	ופַרקַן מֵן שׁוּלטָנֵה דּחֵשׁוּכָא וַאיתּיַן למַלכּוּתָא דַּברֵה חַבִּיבָא. 
1:14	הַו דּבֵה אִית לַן פּוּרקָנָא ושׁוּבקָנָא דַּחטָהֵא. 
1:15	הַו דּהוּיוּ דּמוּתָא דַּאלָהָא דּלָא מֵתחזֵא ובוּכרָא דּכֻלהֵין בֵּריָתָא. 
1:16	ובֵה אֵתבּרִי כֻּלמֵדֵּם דּבַשׁמַיָא ובַארעָא כֻּל דּמֵתחזֵא וכֻל דּלָא מֵתחזֵא אֵן מַותּבֵא וֵאן מָרַוָתָא וֵאן אַרכַוס וֵאן שׁוּלטָנֵא כֻּלמֵדֵּם בּאִידֵה ובֵה אֵתבּרִי. 
1:17	והוּיוּ דּמֵן קדָם כֻּל וכֻלמֵדֵּם בֵּה קָאֵם. 
1:18	והוּיוּ רִשָׁא דּפַגרָא דּעִדּתָּא דּאִיתַוהי רִשָׁא ובוּכרָא דּמֵן בֵּית מִיתֵא דּנֵהוֵא קַדמָי בּכֻל. 
1:19	דּבֵה הוּ צבָא כֻּלֵה מוּלָיָא למֵעמַר. 
1:20	ובאִידֵה לַמרַעָיוּ לֵה כֻּלמֵדֵּם ושַׁיֵן בַּדמָא דַּזקִיפֵה בּאִידַוהי אֵן דּבַארעָא וֵאן דּבַשׁמַיָא. 
1:21	אָפ לכוּן דּמֵן קדִים נוּכרָיֵא הוַיתּוּן וַבעֵלדּבָבֵא בּרֵעיָנַיכּוּן מֵטֻל עבָדַיכּוּן בִּישֵׁא שַׁיֵנכוּן הָשָׁא. 
1:22	בּפַגרָא דּבֵסרֵה וַבמַותֵּה דַּנקִימכוּן קדָמַוהי קַדִּישִׁין דּלָא מוּם וַדלָא רֵשׁיָן. 
1:23	אֵן תּקַווּן בּהַימָנוּתכוּן כַּד שַׁרִירָא שֵׁתֵאסתכוּן ולָא מֵתּתּזִיעִיתּוּן מֵן סַברָא דֵּאוַנגֵּלִיָון הַו דַּשׁמַעתּוּן דֵּאתכּרֵז בּכֻלָה בּרִיתָא דַּתחֵית שׁמַיָא הַו דֵּאנָא פַּולָוס הוִית משַׁמשָׁנֵה. 
1:24	וחָדֵא אנָא בּחַשֵׁא דּעַל אַפַּיכּוּן וַממַלֵא אנָא חַסִירוּתָא דֻּאולצָנַוהי דַּמשִׁיחָא בּבֵסרי חלָפ פַּגרֵה דּאִיתַוהי עִדּתָּא. 
1:25	הָי דֵּאנָא הוִית משַׁמשָׁנָה אַיכ מדַבּרָנוּתָא דַּאלָהָא דֵּאתיַהבַּת לִי בּכוּן דֵּאשַׁמלֵא מֵלתֵה דַּאלָהָא. 
1:26	ארָזָא הַו דַּמכַסַי הוָא מֵן עָלמֵא ומֵן דָּרֵא הָשָׁא דֵּין אֵתגּלִי לקַדִּישַׁוהי. 
1:27	לַאילֵין דַּצבָא אַלָהָא דּנַודַּע מָנַו עוּתרָא דּשׁוּבחֵה דּארָזָא הָנָא בּעַממֵא דּהוּיוּ משִׁיחָא דַּבכוּן סַברָא דּשׁוּבחַן. 
1:28	הַו דַּחנַן מַכרזִינַן ומַלפִינַן וַמסַכּלִינַן לכֻל בַּרנָשׁ בּכֻל חֵכמָא דַּנקִים לכֻל בַּרנָשׁ כַּד גּמִיר בּיֵשׁוּע משִׁיחָא. 
1:29	בּהָדֵא הו גֵּיר אָפ עָמֵל אנָא ומֵתכַּתַּשׁ אנָא בַּמעַדּרָנוּתָא דּחַילָא דּמֵתִיהֵב לִי. 
2:1	צָבֵא אנָא דֵּין דּתֵדּעוּן אַינָא אַגוּנָא אִית לִי חלָפַיכּוּן וַחלָפ הָנוּן דַּבלַדִיקִיַא וַחלָפ שַׁרכָּא אַילֵין דּפַרצוּפּי לָא חזַו בַּבסַר. 
2:2	דּנֵתבַּיֻאון לֵבַּוָתהוּן ונֵתקַרבוּן בּחוּבָּא לכֻלֵה עוּתרָא דַּפּיָסָא וַלסוּכָּלָא דִּידַעתֵה דּארָזָא דַּאלָהָא אַבָא ודַמשִׁיחָא. 
2:3	הַו דּבֵה כַּסיָן כֻּלהֵין סִימָתָא דּחֵכמתָא ודִידַעתָא. 
2:4	הָדֵא דֵּין אָמַר אנָא דּלָא אנָשׁ נֵהוֵא מַטעֵא לכוּן בַּפיָסָא דּמֵלֵא. 
2:5	אָפֵן בַּבסַר גֵּיר פַּרִיק אנָא מֵנכוּן אֵלָא בּרוּח עַמכוּן אנָא וחָדֵא אנָא דּחָזֵא אנָא מטַכּסוּתכוּן ושַׁרִירוּתָא דּהַימָנוּתכוּן דּבַמשִׁיחָא. 
2:6	אַיכַּנָא הָכִיל דּקַבֵּלתּוּן ליֵשׁוּע משִׁיחָא מָרַן בֵּה הַלֵכו. 
2:7	כַּד משַׁררִין עֵקָרַיכּוּן ומֵתבּנֵין אנתּוּן בֵּה ומֵתקַימִין אנתּוּן בּהַימָנוּתָא הָי דִּילֵפתּוּן דּבָה תֵּתיַתּרוּן בּתַודִּיתָא. 
2:8	אֵזדַּהרו דַּלמָא אנָשׁ נחַלֵצכוּן בּפִילָסָפוּתָא וַבטָעיוּתָא סרִיקתָּא אַיכ יוּלפָּנֵא דַּבנַינָשָׁא וַאיכ אֵסטוּכּסַוהי דּעָלמָא ולָא אַיכ משִׁיחָא. 
2:9	דּבֵה עָמַר כֻּלֵה מוּלָיָא דַּאלָהוּתָא גּוּשׁמָנָאיִת. 
2:10	ובֵה אָפ אַנתּוּן מֵשׁתַּמלֵיתּוּן דּהוּ אִיתַוהי רִשָׁא דּכֻלהֵין אַרכַוס ושׁוּלטָנֵא. 
2:11	ובֵה אֵתגּזַרתּוּן גּזוּרתָּא דּלָא בּאִידִין בַּשׁלָח בֵּסרָא דַּחטָהֵא בַּגזוּרתֵּה דַּמשִׁיחָא. 
2:12	וֵאתקבַרתּוּן עַמֵה בּמַעמוּדִיתָא ובֵה קָמתּוּן עַמֵה דּהַימֵנתּוּן בּחַילָא דַּאלָהָא דַּאקִימֵה מֵן בֵּית מִיתֵא. 
2:13	וַלכוּן דּמִיתִין הוַיתּוּן בַּחטָהַיכּוּן וַבעוּרלוּת בֵּסרכוּן אַחִיכוּן עַמֵה וַשׁבַק לַן כֻּלהוּן חטָהַין. 
2:14	וַעטָא בּפוּקדָּנַוהי שׁטָר חַובַּין הַו דּאִיתַוהי הוָא סַקוּבלַן ושַׁקלֵה מֵן מצַעתָא וקַבעֵה בַּזקִיפֵה. 
2:15	ובַשׁלָח פַּגרֵה פַּרסִי לַארכַוס וַלשַׁלִיטָנֵא וַאבהֵת אֵנוּן גַּליָאיִת בַּקנוּמֵה. 
2:16	לָא הָכִיל אנָשׁ נדַוֵדכוּן בּמֵאכלָא וַבמַשׁתּיָא אַו בּפוּלָגֵא דּעאִדֵא וַדרִישׁ יַרחֵא וַדשַׁבֵּא. 
2:17	הָלֵין דּאִיתַיהֵין טֵלָניָתָא דַּאילֵין דַּעתִידָן פַּגרָא דֵּין משִׁיחָא הו. 
2:18	וַלמָא אנָשׁ נֵצבֵּא בּמַכִּיכוּת רֵעיָנָא לַמחַיָבוּתכוּן דּתֵשׁתַּעבּדוּן לפוּלחָנָא דּמַלַאכֵא בַּדסָעֵא עַל מֵדֵּם דּלָא חזָא וַסרִיקָאיִת מֵתחתַר בּרֵעיָנָא דּבֵסרֵה. 
2:19	ולָא אָחֵד רִשָׁא דּמֵנֵה כֻּלֵה פַּגרָא מֵתרַכַּב ומֵתקַיַם בּשֵׁריָנֵא וַבהַדָּמֵא ורָבֵא תַּרבִּיתָא דַּאלָהָא. 
2:20	אֵן גֵּיר מִיתּתּוּן עַם משִׁיחָא מֵן אֵסטוּכּסַוהי דּעָלמָא למָנָא אַיכ הַו דּחַיִין אנתּוּן בּעָלמָא מֵתּדִינִין אנתּוּן. 
2:21	לָא לַם תֵּקרוּב ולָא תֵּטעַם ולָא תֵּקַפ. 
2:22	דּאִיתַיהֵין הָלֵין חשַׁחתָא דּמֵתחַבּלָא ופוּקָדֵא אֵנֵין ויוּלפָּנֵא דַּבנַינָשָׁא. 
2:23	ומֵתחַזיָן דּאִית בּהֵין מֵלתָא דּחֵכמתָא בּפַּרצוּפּ מַכִּיכוּתָא ודֵחלַת אַלָהָא וַדלָא חָיסִין עַל פַּגרָא לַו בּמֵדֵּם דַּמיַקַר אֵלָא בַּאילֵין דַּחשַׁחתָא אֵנֵין דּבֵסרָא. 
3:1	אֵן הָכִיל קָמתּוּן עַם משִׁיחָא דַּלעֵל בּעַו אַתַר דַּמשִׁיחָא יָתֵב עַל יַמִינָא דַּאלָהָא. 
3:2	דַּלעֵל אֵתרַעַו ולָא דּבַארעָא. 
3:3	מִיתּתּוּן לכוּן גֵּיר וחַיַיכּוּן כּסֵין עַם משִׁיחָא בַּאלָהָא. 
3:4	וֵאמַתי דַּמשִׁיחָא מֵתגּלֵא דּהוּיוּ חַיַין הָידֵּין אָפ אַנתּוּן תֵּתגּלוּן עַמֵה בּשׁוּבחָא. 
3:5	אַמִיתו הָכִיל הַדָּמַיכּוּן דּבַארעָא זָניוּתָא וטַנפּוּתָא וכאִבֵא ורֵגּתָא בִּישׁתָּא ועָלוּבוּתָא דּהִי הי דֵּחלַת פּתַכרֵא. 
3:6	מֵטֻל הָלֵין גֵּיר אָתֵא רוּגזֵה דַּאלָהָא עַל בּנֵיה דּלָא מֵתּטפִּיסָנוּתָא. 
3:7	וַבהָלֵין אָפ אַנתּוּן הַלֵכתּוּן מֵן קדִים כַּד מֵתהַפּכִין הוַיתּוּן בּהֵין. 
3:8	הָשָׁא דֵּין אַנִיחו מֵנכוּן כֻּלהֵין הָלֵין רוּגזָא חֵמתָּא בִּישׁוּתָא גּוּדָּפָא מַמללָא טַנפָא. 
3:9	ולָא תֵּהווּן מדַגּלִין חַד בּחַד אֵלָא שׁוּלחוּהי לבַרנָשָׁא עַתִּיקָא עַם כֻּלהוּן הוּפָּכַוהי. 
3:10	וַלבַשׁו חַדתָא דּמֵתחַדַּת בִּידַעתָא בַּדמוּתָא דּבָריֵה. 
3:11	כַּר דּלַיתּ יִהוּדָיָא וַארמָיָא ולָא גּזוּרתָּא ועוּרלוּתָא ולָא יַונָיָא ובַרבּרָיָא ולָא עַבדָּא ובַרחאִרֵא אֵלָא כֻּל וַבכֻלנָשׁ משִׁיחָא הו. 
3:12	לבַשׁו הָכִיל אַיכ גּבַיָא דַּאלָהָא קַדִּישֵׁא וחַבִּיבֵא רַחמֵא ורוּחָפָא ובַסִימוּתָא ומַכִּיכוּת רֵעיָנָא ונִיחוּתָא ונַגִּירוּת רוּחָא. 
3:13	וַהוַיתּוּן מסַיבּרִין חַד לחַד ושָׁבקִין חַד לחַד וֵאן אִית לאנָשׁ עַל חַברֵה רוּעָמָא אַיכַּנָא דַּמשִׁיחָא שׁבַק לכוּן הָכַנָא אָפ אַנתּוּן שׁבוּקו. 
3:14	ועַם הָלֵין כֻּלהֵין חוּבָּא דּהוּיוּ חזָקָא דַּגמִירוּתָא. 
3:15	וַשׁלָמֵה דַּמשִׁיחָא נדַבַּר לֵבַּוָתכוּן דּלֵה אֵתקרִיתּוּן בּחַד פּגַר וַהוַיתּוּן מַודֵּין לַמשִׁיחָא. 
3:16	דּמֵלתֵה תֵּעמַר בּכוּן עַתִּירָאיִת בּכֻל חֵכמָא וַהוַיתּוּן מַלפִין ורָדֵין נַפשׁכוּן בּמַזמוּרֵא וַבתֵשׁבּחָתָּא ובַזמִירָתָא דּרוּחָא וַבטַיבּוּתָא הוַיתּוּן זָמרִין בּלֵבַּוָתכוּן לַאלָהָא. 
3:17	וכֻל מֵדֵּם דּסָערִין אנתּוּן בּמֵלתָא ובַעבָדָא בַּשׁמֵה דּמָרַן יֵשׁוּע משִׁיחָא הוַיתּוּן עָבדִּין וַהוַיתּוּן מַודֵּין בּאִידֵה לַאלָהָא אַבָא. 
3:18	נֵשֵׁא אֵשׁתַּעבַּדֵין לבַעלַיכֵּין אַיכ דּזָדֵק בַּמשִׁיחָא. 
3:19	גַּברֵא אַחֵבו נֵשַׁיכּוּן ולָא תֵּהווּן מַרִירִין עלַיהֵין. 
3:20	בּנַיָא אֵשׁתַּמעו לַאבָהַיכּוּן בּכֻלמֵדֵּם הָכַנָא גֵּיר שַׁפִּיר קדָם מָרַן. 
3:21	אַבָהֵא לָא תַּרגּזוּן בּנַיכּוּן דּלָא נֵתּתּעִיקוּן. 
3:22	עַבדֵּא אֵשׁתַּמעו בּכֻלמֵדֵּם למָרַיכּוּן דּפַגרָא לָא בּמַחזֵא עַינָא אַיכ הָנוּן דּשָׁפרִין לַבנַינָשָׁא אֵלָא בּלֵבָּא פּשִׁיטָא וַבדֵחלתֵה דּמָריָא. 
3:23	וכֻל דּעָבדִּין אנתּוּן מֵן כֻּלָה נַפשׁכוּן עבֵדו אַיכ דַּלמָרַן ולָא אַיכ דּלַבנַינָשָׁא. 
3:24	ודַעו דּמֵן מָרַן מקַבּלִיתּוּן פּוּרעָנָא בּיָרתּוּתָא למָריָא גֵּיר משִׁיחָא פָּלחִיתּוּן. 
3:25	מַסכּלָנָא דֵּין מֵתפּרַע אַיכ מֵדֵּם דַּאסכֵּל ולַיתּ מַסַב בַּאפֵּא. 
4:1	מָרַיָא עבֵדו שַׁויוּתָא וכאִנוּתָא לוָת עַבדַּיכּוּן וַהוַיתּוּן יָדעִין דָּאפ לכוּן אִית הוּ מָרָא בַּשׁמַיָא. 
4:2	בַּצלוּתָא אֵתַאמנו וַהוַיתּוּן עִירִין אנתּוּן בָּה ומַודֵּין. 
4:3	וַמצַלֵין אָפ עלַין דַּאלָהָא נֵפתַּח לַן תַּרעָא דּמֵלתָא לַממַלָלוּ ארָזָא דַּמשִׁיחָא דּמֵטֻלָתֵה אַסִיר אנָא. 
4:4	דַּאגליֵוהי וֵאמַללִיוהי אַיכַּנָא דּוָלֵא לִי. 
4:5	בּחֵכמתָא הַלֵכו לוָת בַּרָיֵא וַזבֵנו קאִרסכוּן. 
4:6	ומֵלַתכוּן בּכֻלזבַן בּטַיבּוּתָא אַיכ דַּבמֵלחָא תֵּהוֵא ממַדּכָא וַהוַיתּוּן יָדעִין לאנָשׁ אנָשׁ אַיכַּנָא וָלֵא לכוּן לַמתָבוּ פֵּתגָמָא. 
4:7	מֵדֵּם דַּלוָתי דֵּין נַודַּעכוּן טוּכִיקָוס אַחָא חַבִּיבָא וַמשַׁמשָׁנָא מהַימנָא וַכנָתַן בּמָריָא. 
4:8	הָנָא דּשַׁדּרֵת לוָתכוּן עלֵיה עַל הָדֵא דּנֵדַּע מָא דַּלוָתכוּן וַנבַיַא לֵבַּוָתכוּן. 
4:9	עַם אָנִסִימָוס אַחָא מהַימנָא וחַבִּיבָא הַו דּאִיתַוהי מֵנכוּן הֵנוּן נַודּעוּנָכוּן מֵדֵּם דַּלוָתַן. 
4:10	שָׁאֵל בַּשׁלָמכוּן אַרִסטַרכָוס שַׁביָא דּעַמי ומַרקָוס בַּר דָּדֵה דּבַרנַבַא הַו דֵּאתפַּקַדּתּוּן עלַוהי דֵּאן אָתֵא לוָתכוּן תּקַבּלוּנָיהי. 
4:11	ויֵשׁוּע הַו דּמֵתקרֵא יוּסטָוס הָלֵין דּאִיתַיהוּן מֵן גּזוּרתָּא והֵנוּן בַּלחוּד עַדרוּני בּמַלכּוּתֵה דַּאלָהָא והֵנוּן הוַו לִי בּוּיָאָא. 
4:12	שָׁאֵל בַּשׁלָמכוּן אֵפַּפרַא הַו דּמֵנכוּן עַבדָּא דַּמשִׁיחָא כַּד בּכֻלזבַן עָמֵל חלָפַיכּוּן בַּצלוּתָא דַּתקוּמוּן גּמִירֵא וַמשַׁמלַיָא בּכֻלֵה צֵביָנֵה דַּאלָהָא. 
4:13	סָהֵד אנָא גֵּיר עלַוהי דַּטנָנָא סַגִּיָאא אִית לֵה חלָפַיכּוּן וַחלָפ הָנוּן דַּבלַדִיקִיַא וַדבאִירַפָּולִיס. 
4:14	שָׁאֵל בַּשׁלָמכוּן לוּקָא אָסיָא חַבִּיבַן ודִמַא. 
4:15	שַׁאלו בַּשׁלָמָא דַּאחֵא דַּבלַדִיקִיַא וַדנוּמפאִ וַדעִדּתָּא דַּבבַיתֵּה. 
4:16	ומָא דֵּאתקַריַת אֵגַּרתָּא הָדֵא לוָתכוּן עבֵדו דָּאפ בּעִדּתָּא דּלַדִיקָיֵא תֵּתקרֵא והָי דֵּאתכַּתבַּת מֵן לַדִיקִיַא קרַאוּה אַנתּוּן. 
4:17	וֵאמַרו לַארכִיפָּוס דֵּאזדַּהר בּתֵשׁמֵשׁתָּא הָי דּקַבֵּלתּ בּמָרַן דּתֵהוֵא משַׁמלֵא לָה. 
4:18	שׁלָמָא הָנָא בּאִידָא דִּילי דּפַּולָוס הוַיתּוּן עָהדִּין לַאסוּרַי טַיבּוּתָא עַמכוּן אַמִין. 
 