 
Mark 
1:1	רִשָׁא דֵּאוַנגֵּלִיָון דּיֵשׁוּע משִׁיחָא בּרֵה דַּאלָהָא. 
1:2	אַיכ דַּכתִיב בֵּאשַׁעיָא נבִיָא הָא משַׁדַּר אנָא מַלַאכי קדָם פַּרצוּפָּכ דּנַתקֵן אוּרחָכ. 
1:3	קָלָא דּקָרֵא בּמַדבּרָא טַיֵבו אוּרחֵה דּמָריָא וַאשׁוַו שׁבִילַוהי. 
1:4	הוָא יוּחַנָן בּמַדבּרָא מַעמֵד ומַכרֵז מַעמוּדִיתָא דַּתיָבוּתָא לשׁוּבקָנָא דַּחטָהֵא. 
1:5	ונָפקָא הוָת לוָתֵה כֻּלָה כָּור דִּיהוּד וכֻלהוּן בּנַי אוּרִשׁלֵם ומַעמֵד הוָא להוּן בּיוּרדּנָן כַּד מַודֵּין בַּחטָהַיהוּן. 
1:6	הוּ דֵּין יוּחַנָן לבִישׁ הוָא לבוּשָׁא דּסַערָא דּגַמלֵא וַאסִיר הוָא עֵרַקתָא דּמֵשׁכָּא בּחַצַוהי ומֵאכוּלתֵּה אִיתֵיה הוָת קַמצֵא ודֵבשָׁא דּבַרָא. 
1:7	ומַכרֵז הוָא וָאמַר הָא אָתֵא בָּתַרי דּחַילתָן מֵני הַו דּלָא שָׁוֵא אנָא דֵּאגהַן אֵשׁרֵא עַרקֵא דַּמסָנַוהי. 
1:8	אֵנָא אַעמֵדּתּכוּן בּמַיָא הוּ דֵּין נַעמֵדכוּן בּרוּחָא דּקוּדשָׁא. 
1:9	וַהוָא בּיַומָתָא הָנוּן אֵתָא יֵשׁוּע מֵן נָצרַת דַּגלִילָא וֵאתעמֵד בּיוּרדּנָן מֵן יוּחַנָן. 
1:10	ומֵחדָא דַּסלֵק מֵן מַיָא חזָא דֵּאסתּדֵקו שׁמַיָא ורוּחָא אַיכ יַונָא דּנֵחתַּת עלַוהי. 
1:11	וקָלָא הוָא מֵן שׁמַיָא אַנתּ הוּ בֵּרי חַבִּיבָא בָּכ אֵצטבִית. 
1:12	ומֵחדָא אַפֵּקתֵּה רוּחָא למַדבּרָא. 
1:13	וַהוָא תַּמָן בּמַדבּרָא יַומָתָא אַרבּעִין כַּד מֵתנַסֵא מֵן סָטָנָא ואִיתַוהי הוָא עַם חַיוָתָא וַמשַׁמשִׁין הוַו לֵה מַלַאכֵא. 
1:14	בָּתַר דֵּאשׁתּלֵם דֵּין יוּחַנָן אֵתָא לֵה יֵשׁוּע לַגלִילָא ומַכרֵז הוָא סבַרתָא דּמַלכּוּתֵה דַּאלָהָא. 
1:15	וֵאמַר שׁלֵם לֵה זַבנָא וַמטָת מַלכּוּתָא דַּאלָהָא תּוּבו והַימֵנו בַּסבַרתָא. 
1:16	וכַד מהַלֵכ חדָרַי יַמָא דַּגלִילָא חזָא לשֵׁמעוּן ולַאנדּרֵאוָס אַחוּהי דּרָמֵין מצִידָתָא בּיַמָא אִיתַיהוּן הוַו גֵּיר צַיָדֵא. 
1:17	וֵאמַר להוּן יֵשׁוּע תַּו בָּתַרי וֵאעבֵּדכוּן צַיָדֵא דַּבנַי אנָשָׁא. 
1:18	ומֵחדָא שׁבַקו מצִידָתהוּן וֵאזַלו בָּתרֵה. 
1:19	וכַד עבַר קַלִיל חזָא ליַעקוּב בַּר זַבדַי וַליוּחַנָן אַחוּהי וָאפ להוּן בַּספִינתָּא דַּמתַקנִין מצִידָתהוּן. 
1:20	וַקרָא אֵנוּן ומֵחדָא שׁבַקו לזַבדַי אַבוּהוּן בַּספִינתָּא עַם אַגִירֵא וֵאזַלו בָּתרֵה. 
1:21	וכַד עַלו לַכפַרנַחוּם מֵחדָא מַלֵפ הוָא בּשַׁבֵּא בַּכנוּשָׁתהוּן. 
1:22	ותַמִיהִין הוַו בּיוּלפָּנֵה מַלֵפ הוָא להוּן גֵּיר אַיכ משַׁלטָא ולָא אַיכ סָפרַיהוּן. 
1:23	ואִית הוָא בַּכנוּשׁתּהוּן גַּברָא דּאִית בֵּה רוּחָא טַמַאתָא וַקעָא. 
1:24	וֵאמַר מָא לַן ולָכ יֵשׁוּע נָצרָיָא אֵתַיתּ למַובָּדוּתַן יָדַע אנָא לָכ מַן אַנתּ קַדִּישֵׁה דַּאלָהָא. 
1:25	וַכאָא בֵּה יֵשׁוּע וֵאמַר סכוּר פּוּמָכ ופוּק מֵנֵה. 
1:26	וַשׁדָתֵה רוּחָא טַנפתָא וַקעָת בּקָלָא רָמָא ונֵפקַת מֵנֵה. 
1:27	וֵאתּדַּמַרו כֻּלהוּן ובָעֵין הוַו חַד עַם חַד וָאמרִין דּמָנָא הי הָדֵא ומַנוּ יוּלפָּנָא הָנָא חַדתָא דַּבשׁוּלטָנָא וָאפ לרוּחֵא טַנפָתָא פָּקֵד ומֵשׁתַּמעָן לֵה. 
1:28	ומֵחדָא נפַק טֵבֵּה בּכֻלֵה אַתרָא דַּגלִילָא. 
1:29	וַנפַקו מֵן כּנוּשׁתָּא וֵאתַו לבַיתֵּה דּשֵׁמעוּן ודַאנדּרֵאוָס עַם יַעקוּב ויוּחַנָן. 
1:30	וַחמָתֵה דּשֵׁמעוּן רַמיָא הוָת בֵּאשָׁתָא וֵאמַרו לֵה עלֵיה. 
1:31	וַקרֵב אַחדָּה בּאִידָה וַאקִימָה ומֵחדָא שׁבַקתָה אֵשָׁתָה וַמשַׁמשָׁא הוָת להוּן. 
1:32	בּרַמשָׁא דֵּין בּמַערָבַי שֵׁמשָׁא אַיתִּיו לוָתֵה כֻּלהוּן אַילֵין דּבִישָׁאיִת עבִידִין ודַיוָנֵא. 
1:33	וַמדִינתָּא כֻּלָה כּנִישָׁא הוָת עַל תַּרעָא. 
1:34	וַאסִי לסַגִּיֵאא דּבִישָׁאיִת עבִידִין הוַו בּכוּרהָנֵא משַׁחלפֵא ודַיוֵא סַגִּיֵאא אַפֵּק ולָא שָׁבֵק הוָא להוּן לדַיוֵא דַּנמַללוּן מֵטֻל דּיָדעִין הוַו לֵה. 
1:35	וַבצַפרָא קַדֵּם קָם טָב וֵאזַל לַאתרָא חוּרבָּא ותַמָן מצַלֵא הוָא. 
1:36	ובָעֵין הוַו לֵה שֵׁמעוּן וַדעַמֵה. 
1:37	וכַד אֵשׁכּחוּהי אָמרִין לֵה כֻּלהוּן אנָשָׁא בָּעֵין לָכ. 
1:38	אָמַר להוּן הַלֵכו לקוּריָא ולַמדִינָתָא דּקַרִיבָן דָּאפ תַּמָן אַכרֵז להָדֵא גֵּיר אֵתִית. 
1:39	ומַכרֵז הוָא בּכֻלהֵין כּנוּשָׁתהוּן בּכֻלָה גּלִילָא ומַפֵּק שׁאִדֵא. 
1:40	וֵאתָא לוָתֵה גַּרבָּא וַנפַל עַל רֵגלַוהי ובָעֵא הוָא מֵנֵה וֵאמַר לֵה אֵן צָבֵא אַנתּ מֵשׁכַּח אַנתּ לַמדַכָּיוּתי. 
1:41	הוּ דֵּין יֵשׁוּע אֵתרַחַם עלַוהי וַפשַׁט אִידֵה קרֵב לֵה וֵאמַר צָבֵא אנָא אֵתּדַּכָּא. 
1:42	ובָה בּשָׁעתָא אֵזַל גַּרבֵה מֵנֵה וֵאתּדַּכִּי. 
1:43	וַכאָא בֵּה וַאפּקֵה. 
1:44	וֵאמַר לֵה חזִי למָא לאנָשׁ אָמַר אַנתּ אֵלָא זֵל חַוָא נַפשָׁכ לכָהנֵא וקַרֵב קוּרבָּנָא חלָפ תַּדכִּיתָכ אַיכַּנָא דּפַקֵד מוּשֵׁא לסָהדּוּתהוּן. 
1:45	הוּ דֵּין כַּד נפַק שַׁרִי הוָא מַכרֵז סַגִּי וַאטבָּה למֵלתָא אַיכַּנָא דּלָא נֵשׁכַּח הוָא יֵשׁוּע גַּליָאיִת דּנֵעוּל לַמדִינתָּא אֵלָא לבַר הוָא בַּאתרָא חוּרבָּא וָאתֵין הוַו לוָתֵה מֵן כֻּל דּוּכָּא. 
2:1	ועַל תּוּב יֵשׁוּע לַכפַרנַחוּם ליַומָתָא וכַד שׁמַעו דַּבבַיתָּא הוּ. 
2:2	אֵתכַּנַשׁו סַגִּיֵאא אַיכַּנָא דּלָא אֵשׁכַּח אָחֵד אֵנוּן אָפלָא קדָם תַּרעָא וַממַלֵל הוָא עַמהוּן מֵלתָא. 
2:3	וֵאתַו לוָתֵה וַאיתִּיו לֵה משַׁריָא כַּד שׁקִילִין לֵה בֵּית אַרבּעָא. 
2:4	וַדלָא אֵשׁכַּחו למֵתקַרָבוּ לוָתֵה מֵטֻל כֵּנשָׁא סלֵקו להוּן לֵאגָּרָא וַארִימו תַּטלִילָא דַּאתַר דּאִיתַוהי הוָא יֵשׁוּע ושַׁבּוּה עַרסָא דַּרמֵא הוָא בָּה משַׁריָא. 
2:5	כַּד חזָא דֵּין יֵשׁוּע הַימָנוּתהוּן אֵמַר להַו משַׁריָא בֵּרי שׁבִיקִין לָכ חטָהַיכּ. 
2:6	אִית הוַו דֵּין תַּמָן מֵן סָפרֵא וַפרִישֵׁא דּיָתבִּין ומֵתרַעֵין הוַו בּלֵבּהוּן. 
2:7	דּמָנָא הָנָא ממַלֵל גּוּדָּפָא מַנוּ מֵשׁכַּח למֵשׁבַּק חטָהֵא אֵלָא אֵן חַד אַלָהָא. 
2:8	יֵשׁוּע דֵּין יִדַע בּרוּחֵה דּהָלֵין מֵתרַעֵין בּנַפשׁהוּן וֵאמַר להוּן מָנָא מֵתרַעֵין אנתּוּן הָלֵין בּלֵבּכוּן. 
2:9	אַידָא פּשִׁיקָא למאִמַר לַמשַׁריָא דַּשׁבִיקִין לָכ חטָהַיכּ אַו למאִמַר דּקוּם שׁקוּל עַרסָכ והַלֵכ. 
2:10	דּתֵדּעוּן דֵּין דּשַׁלִיט הוּ בּרֵה דּאנָשָׁא בַּארעָא למֵשׁבַּק חטָהֵא אֵמַר לַמשַׁריָא. 
2:11	לָכ אָמַר אנָא קוּם שׁקוּל עַרסָכ וזֵל לבַיתָּכ. 
2:12	וקָם בַּר שָׁעתֵה וַשׁקַל עַרסֵה וַנפַק לעִין כֻּלהוּן אַיכַּנָא דּנֵתּדַּמרוּן כֻּלהוּן וַנשַׁבּחוּן לַאלָהָא כַּד אָמרִין דּלָא מֵמתוּם חזַין הָכַנָא. 
2:13	וַנפַק תּוּב לוָת יַמָא וכֻלֵה כֵּנשָׁא אָתֵין הוַו לוָתֵה ומַלֵפ הוָא להוּן. 
2:14	וכַד עָבַר חזָא ללֵוִי בַּר חַלפַי דּיָתֵב בֵּית מָכסֵא וֵאמַר לֵה תָּא בָּתַרי וקָם אֵזַל בָּתרֵה. 
2:15	וַהוָא דּכַד סמִיכ בּבַיתֵּה סַגִּיֵאא מָכסֵא וחַטָיֵא סמִיכִין הוַו עַם יֵשׁוּע ועַם תַּלמִידַוהי אִיתַיהוּן הוַו גֵּיר סַגִּיֵאא וֵאתַו בָּתרֵה. 
2:16	וסָפרֵא וַפרִישֵׁא כַּד חזַאוּהי דּלָעֵס עַם מָכסֵא ועַם חַטָיֵא אֵמַרו לתַלמִידַוהי מָנַו עַם מָכסֵא וחַטָיֵא אָכֵל ושָׁתֵא. 
2:17	כַּד שׁמַע דֵּין יֵשׁוּע אֵמַר להוּן לָא סנִיקִין חלִימֵא עַל אָסיָא אֵלָא אַילֵין דּבִישׁ בִּישׁ עבִידִין לָא אֵתִית דֵּאקרֵא לזַדִּיקֵא אֵלָא לחַטָיֵא. 
2:18	תַּלמִידַוהי דֵּין דּיוּחַנָן וַפרִישֵׁא צָימִין הוַו וֵאתַו וָאמרִין לֵה למָנָא תַּלמִידַוהי דּיוּחַנָן ודַפרִישֵׁא צָימִין ותַלמִידַיכּ דִּילָכ לָא צָימִין. 
2:19	אָמַר להוּן יֵשׁוּע למָא מֵשׁכּחִין בּנַוהי דַּגנוּנָא כּמָא דּחַתנָא עַמהוּן הוּ דַּנצוּמוּן לָא. 
2:20	נאִתוּן דֵּין יַומָתָא דּמָא דֵּאשׁתּקֵל מֵנהוּן חַתנָא הָידֵּין נצוּמוּן בּהַו יַומָא. 
2:21	לָא אנָשׁ רָמֵא אוּרקַעתָא חדַתָא וחָאֵט עַל מָאנָא בּלָיָא דּלָא נָסבָּא מַליוּתָה הָי חדַתָא מֵן בּלָיָא והָוֵא סֵדקָא יַתִּירָא. 
2:22	ולָא אנָשׁ רָמֵא חַמרָא חַדתָא בּזֵקֵא בּלָיָתָא דּלָא חַמרָא מצַרֵא לזֵקֵא וזֵקֵא אָבדָּן וחַמרָא מֵתֵאשֵׁד אֵלָא רָמֵין חַמרָא חַדתָא בּזֵקֵא חַדתָּתָא. 
2:23	וַהוָא דּכַד אָזֵל יֵשׁוּע בּשַׁבּתָא בֵּית זַרעֵא תַּלמִידַוהי מהַלכִין הוַו ומָלגִּין שֵׁבּלֵא. 
2:24	וָאמרִין לֵה פּרִישֵׁא חזִי מָנָא עָבדִּין בּשַׁבּתָא מֵדֵּם דּלָא שַׁלִיט. 
2:25	אָמַר להוּן יֵשׁוּע לָא מֵמתוּם קרַיתּוּן מָנָא עבַד דַּוִיד כַּד אֵסתּנֵק וַכפֵן הוּ וַדעַמֵה. 
2:26	אַיכַּנָא עַל לבַיתֵּה דַּאלָהָא כַּד אַבִיתָר רַבּ כָּהנֵא ולַחמָא דּפָתוּרֵה דּמָריָא אֵכַל הַו דּלָא שַׁלִיט למֵאכַל אֵלָא אֵן לכָהנֵא ויַהב אָפ לַאילֵין דּעַמֵה הוַו. 
2:27	וֵאמַר להוּן דּשַׁבּתָא מֵטֻל בַּרנָשָׁא אֵתבַּריַת ולָא הוָא בַּרנָשָׁא מֵטֻל שַׁבּתָא. 
2:28	מָרֵה הוּ הָכִיל וָאפ דּשַׁבּתָא בּרֵה דּאנָשָׁא. 
3:1	ועַל תּוּב יֵשׁוּע לַכנוּשׁתָּא ואִית הוָא תַּמָן גַּברָא חַד דּיַבִּישָׁא אִידֵה. 
3:2	ונָטרִין הוַו לֵה דֵּאן מַאסֵא לֵה בּשַׁבּתָא נקַטרגוּנָיהי. 
3:3	וֵאמַר להַו גַּברָא דּיַבִּישָׁא אִידֵה קוּם בַּמצַעתָא. 
3:4	אֵמַר דֵּין אָפ להוּן שַׁלִיט בּשַׁבּתָא למֵעבַּד דּטָב אַו דּבִישׁ נַפשָׁא למַחָיוּ אַו למַובָּדוּ הֵנוּן דֵּין שַׁתִּיקִין הוַו. 
3:5	וחָר בּהוּן בּחֵמתָּא כַּד כַּריָא לֵה עַל קַשׁיוּת לֵבּהוּן וֵאמַר להַו גַּברָא פּשׁוּט אִידָכ וַפשַׁט ותֵקנַת אִידֵה. 
3:6	וַנפַקו פּרִישֵׁא בַּר שָׁעתֵה עַם דּבֵית הֵרָודֵס ומֵלכָּא נסַבו עלַוהי אַיכַּנָא דּנַובּדוּנָיהי. 
3:7	ויֵשׁוּע עַם תַּלמִידַוהי אֵזַל לֵה לוָת יַמָא ועַמָא סַגִּיָאא מֵן גּלִילָא נַקפֵּה הוָא ומֵן יִהוּד. 
3:8	ומֵן אוּרִשׁלֵם ומֵן אַדוּם ומֵן עֵברָא דּיוּרדּנָן ומֵן צוּר ומֵן צַידָּן כֵּנשֵׁא סַגִּיֵאא דַּשׁמַעו הוַו כֻּל דּעָבֵד אֵתַו לוָתֵה. 
3:9	וֵאמַר לתַלמִידַוהי דַּנקַרבוּן לֵה ספִינתָּא מֵטֻל כֵּנשֵׁא דּלָא נֵחבּצוּנָיהי. 
3:10	סַגִּיֵאא גֵּיר מַאסֵא הוָא עדַמָא דּנֵהווּן נָפלִין עלַוהי מֵטֻל דּנֵתקַרבוּן לֵה. 
3:11	וַאילֵין דּאִית הוַי להוּן מַחוָתָא דּרוּחֵא טַנפָתָא מָא דַּחזַאוּהי נָפלִין הוַו וקָעֵין וָאמרִין אַנתּ הוּ בּרֵה דַּאלָהָא. 
3:12	וסַגִּי כָּאֵא הוָא בּהוּן דּלָא נֵגלוּנָיהי. 
3:13	וַסלֵק לטוּרָא וַקרָא לַאילֵין דַּצבָא וֵאתַו לוָתֵה. 
3:14	וַגבָא תּרֵעסַר דּנֵהווּן עַמֵה ודַנשַׁדַּר אֵנוּן דּנַכרזוּן. 
3:15	וַדנֵהווּן שַׁלִיטִין דּנַאסוּן כּרִיהֵא ונַפּקוּן דַּיוֵא. 
3:16	ושַׁמִי לשֵׁמעוּן שׁמָא כּאִפָא. 
3:17	וַליַעקוּב בַּר זַבדַי וַליוּחַנָן אַחוּהי דּיַעקוּב סָם להוּן שׁמָא בּנַי‌רגֵשׁי דּאִיתַוהי בּנַי רַעמָא. 
3:18	וַאנדּרֵאוָס ופִילִיפָּוס ובַר‌תּוּלמַי ומַתַּי ותָאומַא ויַעקוּב בַּר חַלפַי ותַדַּי ושֵׁמעוּן קנָנָיָא. 
3:19	וִיהוּדָא סכַריוּטָא הַו דַּאשׁלמֵה וֵאתַו לבַיתָּא. 
3:20	וֵאתכַּנַשׁו כֵּנשֵׁא תּוּב אַיכַּנָא דּלָא נֵשׁכּחוּן הוַו לַחמָא למֵאכַל. 
3:21	וַשׁמַעו אחיָנַוהי וַנפַקו למֵאחדֵּה אָמרִין הוַו גֵּיר דּמֵן הַונֵה נפַק. 
3:22	וסָפרֵא אַילֵין דּמֵן אוּרִשׁלֵם נחֵתו אָמרִין הוַו בּעֵלזבוּב אִית בֵּה וַברִשָׁא דּדַיוֵא מַפֵּק דַּיוֵא. 
3:23	וַקרָא אֵנוּן יֵשׁוּע וַבמַתלֵא אֵמַר להוּן אַיכַּנָא מֵשׁכַּח סָטָנָא לסָטָנָא למַפָּקוּ. 
3:24	אֵן מַלכּוּתָא גֵּיר עַל נַפשָׁה תֵּתפַּלַג לָא מֵשׁכּחָא לַמקָם מַלכּוּתָא הָי. 
3:25	וֵאן בַּיתָּא עַל נַפשֵׁה נֵתפַּלַג לָא מֵשׁכַּח בַּיתָּא הַו לַמקָם. 
3:26	וֵאן הוּ דּסָטָנָא קָם עַל נַפשֵׁה וֵאתפַּלַג לָא מֵשׁכַּח לַמקָם אֵלָא חַרתֵה הִי. 
3:27	לָא אנָשׁ מֵשׁכַּח דּנֵעוּל לבֵית חַסִינָא ונֵחטוּפ מָאנַוהי אֵלָא אֵן לוּקדַם לחַסִינָא נֵאסוּר והָידֵּין בַּיתֵּה נֵבּוּז. 
3:28	אַמִין אָמַר אנָא לכוּן דּכֻלהוּן חטָהֵא וגוּדָּפֵא דַּנגַדּפוּן בּנַי אנָשָׁא נֵשׁתַּבקוּן להוּן. 
3:29	מַן דֵּין דַּנגַדֵּפ עַל רוּחָא דּקוּדשָׁא לַיתּ לֵה שׁוּבקָנָא לעָלַם אֵלָא מחַיַב הוּ לדִינָא דַּלעָלַם. 
3:30	מֵטֻל דָּאמרִין הוַו דּרוּחָא טַנפתָא אִית בֵּה. 
3:31	וֵאתַו אֵמֵה וַאחַוהי קָימִין לבַר ושַׁדַּרו דּנֵקרוּנָיהי להוּן. 
3:32	יָתֵב הוָא דֵּין חדָרַוהי כֵּנשָׁא וֵאמַרו לֵה הָא אֵמָכ וַאחַיכּ לבַר בָּעֵין לָכ. 
3:33	וַענָא וֵאמַר להוּן מַן הִי אֵמי ומַן אֵנוּן אַחַי. 
3:34	וחָר בַּאילֵין דּיָתבִּין לוָתֵה וֵאמַר הָא אֵמי והָא אַחַי. 
3:35	מַן דּנֵעבֵּד גֵּיר צֵביָנֵה דַּאלָהָא הוּיוּ אָחי וחָתי וֵאמי. 
4:1	תּוּב דֵּין שַׁרִי הוָא מַלֵפ עַל יַד יַמָא וֵאתכַּנַשׁו לוָתֵה כֵּנשֵׁא סַגִּיֵאא אַיכ דּנֵסַק נֵתֵּב לֵה בַּספִינתָּא בּיַמָא וכֻלֵה כֵּנשָׁא קָאֵם הוָא עַל אַרעָא עַל יַד יַמָא. 
4:2	ומַלֵפ הוָא להוּן בּמַתלֵא סַגִּי וָאמַר הוָא בּיוּלפָּנֵה. 
4:3	שׁמַעו הָא נפַק זָרוּעָא למֵזרַע. 
4:4	וכַד זרַע אִית דַּנפַל עַל יַד אוּרחָא וֵאתָת פָּרַחתָא וֵאכַלתֵה. 
4:5	אחרִנָא דֵּין נפַל עַל שׁוּעָא אַיכָּא דּלַיתּ אַרעָא סַגִּי ובַר שָׁעתֵה בּלַץ מֵטֻל דּלַיתּ הוָא עוּמקָא דַּארעָא. 
4:6	כַּד דּנַח דֵּין שֵׁמשָׁא חמָא ומֵטֻל דּלַיתּ הוָא לֵה עֵקָרָא יִבֵשׁ. 
4:7	וַאחרִנָא נפַל בֵּית כּוּבֵּא וַסלֵקו כּוּבֵּא וחַנקוּהי ופאִרֵא לָא יַהב. 
4:8	אחרִנָא דֵּין נפַל עַל אַרעָא טָבתָא וַסלֵק וַרבָא ויַהב פּאִרֵא אִית דַּתלָתִין ואִית דֵּשׁתִּין ואִית דַּמָאא. 
4:9	וֵאמַר הוָא מַן דּאִית לֵה אֵדנֵא דּנֵשׁמַע נֵשׁמַע. 
4:10	כַּד הוַו דֵּין בַּלחוּדַיהוּן שַׁאלוּהי הֵנוּן דּעַמֵה עַם תּרֵעסַרתֵּה מַתלָא הַו. 
4:11	וֵאמַר להוּן יֵשׁוּע לכוּן יִהִיב למֵדַּע ארָזָא דּמַלכּוּתֵה דַּאלָהָא לבַרָיֵא דֵּין כֻּל מֵדֵּם בּמַתלֵא הָוֵא. 
4:12	דּכַד חָזֵין נֵחזוּן ולָא נֵחזוּן וכַד שָׁמעִין נֵשׁמעוּן ולָא נֵסתַּכּלוּן דַּלמָא נֵתפּנוּן ונֵשׁתַּבקוּן להוּן חטָהַיהוּן. 
4:13	וֵאמַר להוּן לָא יָדעִין אנתּוּן לֵה למַתלָא הָנָא וַאיכַּנָא כֻּלהוּן מַתלֵא תֵּדּעוּן. 
4:14	זָרוּעָא דַּזרַע מֵלתָא זרַע. 
4:15	הָלֵין דֵּין דּעַל יַד אוּרחָא הָלֵין אֵנוּן דּמֵזדַּרעָא בּהוּן מֵלתָא ומָא דַּשׁמַעו מֵחדָא אָתֵא סָטָנָא ושָׁקֵל לָה למֵלתָא דַּזרִיעָא בּלֵבּהוּן. 
4:16	והָנוּן דּעַל שׁוּעָא אֵזדּרַעו הָלֵין אֵנוּן דּמָא דַּשׁמַעו מֵלתָא מֵחדָא בּחַדוּתָא מקַבּלִין לָה. 
4:17	ולַיתּ להוּן עֵקָרָא בּנַפשׁהוּן אֵלָא דּזַבנָא אֵנוּן ומָא דַּהוָא אוּלצָנָא אַו רדוּפיָא מֵטֻל מֵלתָא עגַל מֵתכַּשׁלִין. 
4:18	והָנוּן דּבֵית כּוּבֵּא מֵזדַּרעִין הָלֵין אֵנוּן הָנוּן דַּשׁמַעו מֵלתָא. 
4:19	ורֵניָא דּעָלמָא הָנָא וטוּעיַי דּעוּתרָא ושַׁרכָּא דַּרגִיגָתָא אחרָניָתָא עָאלָן חָנקָן לָה למֵלתָא וַדלָא פּאִרֵא הָויָא. 
4:20	והָנוּן דּבַארעָא טָבתָא אֵזדּרַעו הָלֵין אֵנוּן דּשָׁמעִין מֵלתָא וַמקַבּלִין ויָהבִּין פּאִרֵא בַּתלָתִין ובַשׁתִּין ובַמָאא. 
4:21	וֵאמַר להוּן דַּלמָא אָתֵא שׁרָגָא דַּתחֵית סַאתָא נֵתּתּסִים אַו תּחֵית עַרסָא לָא הוָא דּעַל מנָרתָּא נֵתּתּסִים. 
4:22	לַיתּ גֵּיר מֵדֵּם דַּטשֵׁא דּלָא נֵתגּלֵא ולָא הוָא בּטוּשׁיָא ולָא מֵתגּלֵא. 
4:23	אֵן אנָשׁ אִית לֵה אֵדנֵא דּנֵשׁמַע נֵשׁמַע. 
4:24	וֵאמַר להוּן חזַו מָנָא שָׁמעִין אנתּוּן בּהָי כּיָלתָּא דַּמכִילִין אנתּוּן מֵתּתּכִיל לכוּן ומֵתּתַּוסַפ לכוּן לַאילֵין דּשָׁמעִין. 
4:25	מַן דּאִית לֵה גֵּיר נֵתִיהֵב לֵה ומַן דּלַיתּ לֵה אָפ הַו דּאִית לֵה נֵשׁתּקֵל מֵנֵה. 
4:26	וֵאמַר הוָא הָכַנָא הי מַלכּוּתָא דַּאלָהָא אַיכ אנָשׁ דּנַרמֵא זַרעָא בַּארעָא. 
4:27	ונֵדמַכ וַנקוּם בּלִליָא ובאִימָמָא וזַרעָא נֵרבֵּא ונאִרַכ כַּד הוּ לָא יָדַע. 
4:28	אַרעָא גֵּיר מַיתּיָא לֵה לפאִרָא ולוּקדַם הָוֵא עֵסבָּא ובָתרֵה שֵׁבּלָא אחרָיַת דֵּין חֵטתָא משַׁמלַיתָּא בּשֵׁבּלָא. 
4:29	מָא דַּשׁמֵן דֵּין פּאִרָא מֵחדָא אָתיָא מַגּלָא דּמַטִי חצָדָא. 
4:30	וֵאמַר למָנָא נדַמֵיה למַלכּוּתָא דַּאלָהָא ובַאינָא מַתלָא נַמתּלִיה. 
4:31	אַיכ פּרֵדּתָּא הי דּחַרדּלָא הָי דּמָא דֵּאזדַּרעַת בַּארעָא זעוּריָא הי מֵן כֻּלהוּן זַרעוּנֵא דּעַל אַרעָא. 
4:32	ומָא דֵּאזדַּרעַת סָלקָא והָויָא רַבָּא מֵן כֻּלהוּן יַרקוּנֵא ועָבדָּא סַוכֵּא רַורבָתָא אַיכ דּתֵשׁכַּח דַּבטֵלָלָה פָּרַחתָא תֵּשׁכַּן. 
4:33	בּמַתלֵא דַּאיכ הָלֵין ממַלֵל הוָא יֵשׁוּע עַמהוּן מַתלֵא אַיכ דּמֵשׁכּחִין הוַו למֵשׁמַע. 
4:34	וַדלָא מַתלֵא לָא ממַלֵל הוָא עַמהוּן לתַלמִידַוהי דֵּין בַּינַוהי וַלהוּן מפַשֵׁק הוָא כֻּלמֵדֵּם. 
4:35	וֵאמַר להוּן בּהַו יַומָא בּרַמשָׁא נֵעבַּר לַן לעֵברָא. 
4:36	וַשׁבַקו לכֵנשֵׁא ודַברוּהי כַּד בַּספִינתָּא הוּ וַספִינֵא אחרָניָתָא אִית הוַי עַמהוּן. 
4:37	וַהוָת עַלעָלָא רַבּתָא ורוּחָא וגַללֵא נָפלִין הוַו בַּספִינתָּא וקַרִיבָא הוָת דּתֵתמלֵא. 
4:38	הוּ דֵּין יֵשׁוּע עַל בֵּסָדיָא דּמֵכ הוָא בּחַרתָה דַּספִינתָּא וֵאתַו אַקִימוּהי וָאמרִין לֵה רַבַּן לָא בּטִיל לָכ דָּאבדִּין חנַן. 
4:39	וקָם וַכאָא בּרוּחָא וֵאמַר ליַמָא שׁלִי זגִיר אַנתּ ושֵׁליַת רוּחָא וַהוָא נַוחָא רַבָּא. 
4:40	וֵאמַר להוּן למָנָא דַּחוּלתָנִין אנתּוּן הָכַן וַלמָנָא לַיתּ בּכוּן הַימָנוּתָא. 
4:41	וַדחֵלו דֵּחלתָא רַבּתָא וָאמרִין הוַו חַד לחַד מַנוּ כַּי הָנָא דּרוּחֵא ויַמָא מֵשׁתַּמעִין לֵה. 
5:1	וֵאתָא לעֵברָא דּיַמָא לַאתרָא דּגָדרָיֵא. 
5:2	וכַד נפַק מֵן ספִינתָּא פּגַע בֵּה מֵן בֵּית קבוּרֵא גַּברָא דּאִית בֵּה רוּחָא טַנפתָא. 
5:3	ועָמַר הוָא בֵּית קבוּרֵא וַבשִׁשׁלָתָא אנָשׁ לָא מֵשׁכַּח הוָא למֵאסרֵה. 
5:4	מֵטֻל דּכֻל אֵמַתי דַּבסוּטמֵא וַבשִׁשׁלָתָא מֵתֵאסַר הוָא שִׁשׁלָתָא מתַבַּר הוָא וסוּטמֵא מפַסֵק הוָא ולָא אנָשׁ מֵשׁכַּח הוָא למֵכבּשֵׁה. 
5:5	וַבכֻל זבַן בּלִליָא ובאִימָמָא בּבֵית קבוּרֵא וַבטוּרֵא אִיתַוהי הוָא וקָעֵא הוָא וַמצַלֵפ נַפשֵׁה בּכאִפֵא. 
5:6	כַּד חזָא דֵּין ליֵשׁוּע מֵן רוּחקָא רהֵט סגֵד לֵה. 
5:7	וַקעָא בּקָלָא רָמָא וֵאמַר מָא לִי ולָכ יֵשׁוּע בּרֵה דַּאלָהָא מרַימָא מַומֵא אנָא לָכ בַּאלָהָא דּלָא תּשַׁנקַני. 
5:8	אָמַר הוָא לֵה גֵּיר פּוּק מֵן בַּרנָשָׁא רוּחָא טַנפָא. 
5:9	ושַׁאלֵה אַיכַּנָא שׁמָכ אָמַר לֵה לֵגיוּן שׁמַן מֵטֻל דּסַגִּיֵאא חנַן. 
5:10	ובָעֵא הוָא מֵנֵה סַגִּי דּלָא נשַׁדּרִיוהי לבַר מֵן אַתרָא. 
5:11	אִית הוָא דֵּין תַּמָן לוָת טוּרָא בַּקרָא רַבּתָא דַּחזִירֵא דּרָעיָא. 
5:12	ובָעֵין הוַו מֵנֵה הָנוּן שׁאִדֵא וָאמרִין שַׁדַּריַן עַל הָנוּן חזִירֵא דַּבהוּן נֵעוּל. 
5:13	וַאפֵּס להוּן וַנפַק רוּחֵא הָלֵין טַנפָתָא ועַל בַּחזִירֵא ורֵהטַת הָי בַּקרָא לַשׁקִיפָא ונֵפלַת בּיַמָא אַיכ תּרֵין אַלפִין וֵאתחַנַקו בּמַיָא. 
5:14	והָנוּן דּרָעֵין הוַו להוּן ערַקו וֵאמַרו בַּמדִינתָּא וָאפ בּקוּריָא וַנפַקו למֵחזָא מֵדֵּם דַּהוָא. 
5:15	וֵאתַו לוָת יֵשׁוּע וַחזַאוּהי להַו דּשׁאִדַוהי כַּד לבִישׁ וַמנַכַּפ ויָתֵב הַו דּאִית הוָא בֵּה לֵגיוּן וַדחֵלו. 
5:16	וֵאשׁתַּעִיו להוּן הָנוּן דַּחזַו דַּאיכַּנָא הוָא להַו דּשׁאִדַוהי וָאפ עַל הָנוּן חזִירֵא. 
5:17	ושַׁרִיו בָּעֵין מֵנֵה דּנאִזַל לֵה מֵן תּחוּמהוּן. 
5:18	וכַד סלֵק לַספִינתָּא בָּעֵא הוָא מֵנֵה הַו דּשׁאִדַוהי דּעַמֵה נֵהוֵא. 
5:19	ולָא שַׁבקֵה אֵלָא אֵמַר לֵה זֵל לבַיתָּכ לוָת אנָשַׁיכּ וֵאשׁתַּעָא להוּן מֵדֵּם דַּעבַד לָכ מָריָא ודֵאתרַחַם עלַיכּ. 
5:20	וֵאזַל ושַׁרִי מַכרֵז בּעֵסרַת‌מדִינָתָא מֵדֵּם דַּעבַד לֵה יֵשׁוּע וכֻלהוּן תַּמִיהִין הוַו. 
5:21	וכַד עבַר יֵשׁוּע בַּספִינתָּא להַו עֵברָא תּוּב אֵתכַּנַשׁו עלַוהי כֵּנשֵׁא סַגִּיֵאא כַּד אִיתַוהי עַל יַד יַמָא. 
5:22	וֵאתָא חַד דַּשׁמֵה יוּאָרָשׁ מֵן רַבַּי כּנוּשׁתָּא וכַד חזָיהי נפַל לוָת רֵגלַוהי. 
5:23	ובָעֵא הוָא מֵנֵה סַגִּי וָאמַר לֵה בּרַתי בִּישָׁאיִת עבִידָא תָּא סִים אִידָכ עלֵיה ותֵתחלֵם ותִחֵא. 
5:24	וֵאזַל עַמֵה יֵשׁוּע ודַבִּיק הוָא לֵה כֵּנשָׁא סַגִּיָאא וחָבצִין הוַו לֵה. 
5:25	אַנתּתָא דֵּין חדָא דּאִיתֵיה הוָת בּמַרדִּיתָא דַּדמָא שׁנִין תַּרתַּעֵסרֵא. 
5:26	אַידָא דּסַגִּי סֵבלַת מֵן אָסַוָתָא סַגִּיֵאא וַאפּקַת כֻּל מֵדֵּם דּאִית לָה ומֵדֵּם לָא אֵתעַדּרַת אֵלָא אָפ יַתִּירָאיִת אֵתַאלצַת. 
5:27	כַּד שֵׁמעַת עַל יֵשׁוּע אֵתָת בּחֵבצָא דּכֵנשָׁא מֵן בֵּסתּרֵה קֵרבַּת לַלבוּשֵׁה. 
5:28	אָמרָא הוָת גֵּיר דָּאפֵן לַלבוּשֵׁה קָרבָּא אנָא חָיָא אנָא. 
5:29	ומֵחדָא יֵבשַׁת מעִינָא דַּדמָה וַארגּשַׁת בּפַגרָה דֵּאתַאסיַת מֵן מחוּתָה. 
5:30	יֵשׁוּע דֵּין מֵחדָא יִדַע בּנַפשֵׁה דּחַילָא נפַק מֵנֵה וֵאתפּנִי לוָת כֵּנשָׁא וֵאמַר מַנוּ קרֵב למָאנַי. 
5:31	וָאמרִין לֵה תַּלמִידַוהי חָזֵא אַנתּ לכֵנשֵׁא דּחָבצִין לָכ וָאמַר אַנתּ מַנוּ קרֵב לִי. 
5:32	וחָאַר הוָא דּנֵחזֵא מַנוּ הָדֵא עבַד. 
5:33	הָי דֵּין אַנתּתָא כַּד דַּחִילָא ורַתִּיתָא דּיֵדעַת מָא דַּהוָא לָה אֵתָת נֵפלַת קדָמַוהי וֵאמרַת לֵה כֻּלֵה שׁרָרָא. 
5:34	הוּ דֵּין אֵמַר לָה בּרַתי הַימָנוּתֵכי אַחיַתֵכי זֵלי בַּשׁלָמָא וַהוַיתּי חלִימָא מֵן מחוּתֵכי. 
5:35	ועַד הוּ ממַלֵל אֵתַו מֵן דּבֵית רַבּ כּנוּשׁתָּא וָאמרִין דּבַרתָכ מִיתַת למָנָא מֵכִּיל מַעמֵל אַנתּ למַלפָנָא. 
5:36	יֵשׁוּע דֵּין שׁמַע למֵלתָא דֵּאמַרו וֵאמַר להַו רַבּ כּנוּשׁתָּא לָא תֵּדחַל בַּלחוּד הַימֵן. 
5:37	ולָא שׁבַק לאנָשׁ דּנאִזַל עַמֵה אֵלָא לשֵׁמעוּן כּאִפָא וַליַעקוּב וַליוּחַנָן אַחוּהי דּיַעקוּב. 
5:38	וֵאתַו לבַיתָּא דּהַו רַבּ כּנוּשׁתָּא וַחזָא דַּרהִיבִין ובָכֵין ומַיללִין. 
5:39	ועַל וֵאמַר להוּן מָנָא רהִיבִין אנתּוּן ובָכֵין טלִיתָא לָא מִיתַת אֵלָא דַּמכָּא הי. 
5:40	וגָחכִּין הוַו עלַוהי הוּ דֵּין אַפֵּק לכֻלהוּן וַדבַר לַאבוּה דַּטלִיתָא ולֵאמָה וַלהָנוּן דּעַמֵה ועַל לַאיכָּא דּרַמיָא הוָת טלִיתָא. 
5:41	וֵאחַד בּאִידָה דַּטלִיתָא וֵאמַר לָה טלִיתָא קוּמי. 
5:42	ובַר שָׁעתֵה קָמַת טלִיתָא וַמהַלכָא הוָת אִיתֵיה הוָת גֵּיר בַּרת שׁנִין תַּרתַּעֵסרֵא ומֵתּדַּמרִין הוַו דּוּמָרָא רַבָּא. 
5:43	ופַקֵד אֵנוּן סַגִּי דּלָא אנָשׁ נֵדַּע הָדֵא וֵאמַר דּנֵתּלוּן לָה למֵלעַס. 
6:1	וַנפַק מֵן תַּמָן וֵאתָא לַמדִינתֵּה ודַבִּיקִין הוַו לֵה תַּלמִידַוהי. 
6:2	וכַד הוָת שַׁבּתָא שַׁרִי למַלָפוּ בַּכנוּשׁתָּא וסַגִּיֵאא דַּשׁמַעו אֵתּדַּמַרו וָאמרִין הוַו אַימֵכָּא לֵה הָלֵין להָנָא וַאידָא הי חֵכמתָא דֵּאתיַהבַּת לֵה דּחַילֵא דַּאיכ הָלֵין בּאִידַוהי נֵהווּן. 
6:3	לָא הוָא הָנָא נַגָּרָא בּרָה דּמַריַם וַאחוּהי דּיַעקוּב וַדיָוסאִ ודִיהוּדָא וַדשֵׁמעוּן ולָא הָא אַחוָתֵה תּנָן לוָתַן ומֵתכַּשׁלִין הוַו בֵּה. 
6:4	וֵאמַר להוּן יֵשׁוּע לַיתּ נבִיָא דַּצעִיר אֵלָא אֵן בַּמדִינתֵּה ובֵית אחיָנַוהי וַבבַיתֵּה. 
6:5	ולָא מֵשׁכַּח הוָא דּנֵעבֵּד תַּמָן אָפ לָא חַד חַילָא אֵלָא אֵן דּעַל כּרִיהֵא קַלִיל סָם אִידֵה וַאסִי. 
6:6	ומֵתּדַּמַר הוָא בּחַסִירוּת הַימָנוּתהוּן ומֵתכּרֵכ הוָא בּקוּריָא כַּד מַלֵפ. 
6:7	וַקרָא לַתרֵעסַרתֵּה ושַׁרִי דַּנשַׁדַּר אֵנוּן תּרֵין תּרֵין ויַהב להוּן שׁוּלטָנָא עַל רוּחֵא טַנפָתָא דּנַפּקוּן. 
6:8	ופַקֵד אֵנוּן דּלָא נֵשׁקלוּן מֵדֵּם לֻאורחָא אֵלָא אֵן שַׁבטָא בַּלחוּד לָא תַּרמָלָא ולָא לַחמָא ולָא נחָשָׁא בּכִיסַיהוּן. 
6:9	אֵלָא נֵסֵאנוּן טֵלָרֵא ולָא נֵלבּשׁוּן תַּרתֵּין כּוּתִּיניָן. 
6:10	וֵאמַר להוּן דּלַאינָא בַּיתָּא דּעָאלִין אנתּוּן תַּמָן הוַו עדַמָא דּנָפקִין אנתּוּן מֵן תַּמָן. 
6:11	וכֻל מַן דּלָא נקַבּלוּנָכוּן ולָא נֵשׁמעוּנָכוּן מָא דּנָפקִין אנתּוּן מֵן תַּמָן פֵּצו חֵלָא דַּבתַחתָּיָא דּרֵגלַיכּוּן לסָהדּוּתהוּן וַאמִין אָמַר אנָא לכוּן דּנֵהוֵא נִיח לַסדוּם וַלעָמוּרָא בּיַומָא דּדִינָא אַו לַמדִינתָּא הָי. 
6:12	וַנפַקו הוַו וַאכרֵזו דַּנתוּבוּן. 
6:13	ושׁאִדֵא סַגִּיֵאא מַפּקִין הוַו ומָשׁחִין הוַו בּמֵשׁחָא כּרִיהֵא סַגִּיֵאא ומַאסֵין הוַו. 
6:14	וַשׁמַע הֵרָודֵס מַלכָּא עַל יֵשׁוּע אֵתִידַע הוָא לֵה גֵּיר שׁמֵה וֵאמַר הוָא יוּחַנָן מַעמדָנָא קָם מֵן בֵּית מִיתֵא מֵטֻל הָנָא חַילֵא מֵסתַּערִין בֵּה. 
6:15	אחרָנֵא אָמרִין הוַו דּאִלִיָא הוּ וַאחרָנֵא דַּנבִיָא הוּ אַיכ חַד מֵן נבִיֵא. 
6:16	כַּד שׁמַע דֵּין הֵרָודֵס אֵמַר יוּחַנָן הַו דֵּאנָא פֵּסקֵת רִשֵׁה הוּ קָם מֵן בֵּית מִיתֵא. 
6:17	הוּ גֵּיר הֵרָודֵס שַׁדַּר הוָא אַחדֵּה ליוּחַנָן וַאסרֵה בֵּית אַסִירֵא מֵטֻל הֵרָודִיַא אַנתַּת פִילִיפָּוס אַחוּהי הָי דַּנסַב. 
6:18	אֵמַר הוָא גֵּיר יוּחַנָן להֵרָודֵס דּלָא שַׁלִיט לָכ דּתֵסַב אַנתַּת אַחוּכ. 
6:19	הִי דֵּין הֵרָודִיַא לחִימָא הוָת לֵה וצָבֵין הוָת למֵקטלֵה ולָא מֵשׁכּחָא הוָת. 
6:20	הֵרָודֵס גֵּיר דָּחֵל הוָא מֵן יוּחַנָן עַל דּיָדַע הוָא דּגַברָא הו זַדִּיקָא וקַדִּישָׁא וַמנַטַר הוָא לֵה וסַגִּיָאתָא שָׁמַע הוָא לֵה ועָבֵד ובַסִימָאיִת שָׁמַע הוָא לֵה. 
6:21	וַהוָא יַומָא יִדִיעָא כַּד הֵרָודֵס בּבֵית יַלדֵּה חשָׁמִיתָא עבַד הוָא לרַורבָנַוהי וַלכִּילִיַרכֵא וַלרִשֵׁא דַּגלִילָא. 
6:22	ועֵלַת בַּרתָה דּהֵרָודִיַא רַקדַת ושֵׁפרַת לֵה להֵרָודֵס ולַאילֵין דַּסמִיכִין עַמֵה וֵאמַר מַלכָּא לַטלִיתָא שַׁאלי מֵני מֵדֵּם דּצָביָא אַנתּי וֵאתֵּל לֵכי. 
6:23	וִימָא לָה דּמֵדֵּם דּתֵשֵׁאלִין אֵתֵּל לֵכי עדַמָא לפֵלגָּה דּמַלכּוּתי. 
6:24	הִי דֵּין נֵפקַת וָאמרָא לֵאמָה מָנָא אֵשֵׁאלִיוהי אָמרָא לָה רִשֵׁה דּיוּחַנָן מַעמדָנָא. 
6:25	ומֵחדָא עֵלַת בַּבטִילוּתָא לוָת מַלכָּא וָאמרָא לֵה צָביָא אנָא בּהָדֵא שָׁעתָא דּתֵתֵּל לִי עַל פִּינכָּא רִשֵׁה דּיוּחַנָן מַעמדָנָא. 
6:26	וכֵריַת לֵה סַגִּי למַלכָּא מֵטֻל דֵּין מַומָתָא ומֵטֻל סמִיכֵא לָא צבָא דּנֵגלזִיה. 
6:27	אֵלָא מֵחדָא שַׁדַּר מַלכָּא אֵספּוּקלַטרָא וַפקַד דּנַיתֵּא רִשֵׁה דּיוּחַנָן וֵאזַל פַּסקֵה רִשֵׁה דּיוּחַנָן בֵּית אַסִירֵא. 
6:28	וַאיתִּי בּפִינכָּא ויַהב לַטלִיתָא והִי טלִיתָא יֵהבַּת לֵאמָה. 
6:29	וַשׁמַעו תַּלמִידַוהי וֵאתַו שׁקַלו שׁלַדֵּה וסָמו בּבֵית קבוּרָא. 
6:30	וֵאתכַּנַשׁו שׁלִיחֵא לוָת יֵשׁוּע וֵאמַרו לֵה כֻּל מָא דַּעבַדו וכֻל מָא דַּאלֵפו. 
6:31	וֵאמַר להוּן תַּו לכוּן נאִזַל לדַברָא בַּלחוּדַין וֵאתּתּנִיחו קַלִיל אִית הוַו גֵּיר סַגִּיֵאא דָּאזִלין וָאתֵין ולַיתּ הוָא להוּן אַתרָא אָפ לָא למֵאכַל. 
6:32	וֵאזַלו לַאתרָא חוּרבָּא בַּספִינתָּא בַּלחוּדַיהוּן. 
6:33	וַחזַו אֵנוּן סַגִּיֵאא כַּד אָזִלין וֵאשׁתַּודַּעו אֵנוּן וַביַבשָׁא רהֵטו מֵן כֻּלהֵין מדִינָתָא קדָמַוהי לתַמָן. 
6:34	וַנפַק יֵשׁוּע חזָא כֵּנשֵׁא סַגִּיֵאא וֵאתרַחַם עלַיהוּן דּדָמֵין הוַו לעֵרבֵּא דּלַיתּ להוּן רָעיָא ושַׁרִי הוָא למַלָפוּ אֵנוּן סַגִּיָאתָא. 
6:35	וכַד הוָא עֵדָּנָא סַגִּיָאא קרֵבו לוָתֵה תַּלמִידַוהי וָאמרִין לֵה דּהָנָא אַתרָא חוּרבָּא הו ועֵדָּנָא סַגִּי. 
6:36	שׁרִי אֵנוּן דּנאִזֻלון לָאגוּרסֵא דַּחדָרַין וַלקוּריָא ונֵזבּנוּן להוּן לַחמָא לַיתּ להוּן גֵּיר מֵדֵּם למֵאכַל. 
6:37	הוּ דֵּין אֵמַר להוּן הַבו להוּן אַנתּוּן למֵלעַס אָמרִין לֵה נאִזַל נֵזבֵּן דּמַאתֵין דִּינָרִין לַחמָא ונֵתֵּל להוּן לָעסִין. 
6:38	הוּ דֵּין אֵמַר להוּן זֵלו חזַו כּמָא לַחמִין אִית לכוּן הָרכָּא וכַד חזַו אָמרִין לֵה חַמשָׁא לַחמִין וַתרֵין נוּנִין. 
6:39	וַפקַד להוּן דּנַסמכוּן לכֻלנָשׁ סמָכִין סמָכִין עַל עֵסבָּא. 
6:40	וֵאסתּמֵכו סמָכִין סמָכִין דַּמָאא מָאא וַדחַמשִׁין חַמשִׁין. 
6:41	וַנסַב הָנוּן חַמשָׁא לַחמִין וַתרֵין נוּנִין וחָר בַּשׁמַיָא ובַרֵכ וַקצָא לַחמָא ויַהב לתַלמִידַוהי דַּנסִימוּן להוּן והָנוּן תּרֵין נוּנִין פַּלֵגו לכֻלהוּן. 
6:42	וֵאכַלו כֻּלהוּן וַסבַעו. 
6:43	וַשׁקַלו קצָיֵא תּרֵעסַר קוּפִינִין כַּד מלֵין ומֵן נוּנֵא. 
6:44	אִיתַיהוּן הוַו דֵּין דֵּאכַלו לַחמָא חַמשָׁא אַלפִין גַּברִין. 
6:45	ומֵחדָא אֵלַץ לתַלמִידַוהי דּנֵסקוּן לַספִינתָּא ונאִזֻלון קדָמַוהי לעֵברָא לבֵית‌צַיָדָּא עַד שָׁרֵא הוּ לכֵנשֵׁא. 
6:46	וכַד שׁרָא אֵנוּן אֵזַל לטוּרָא לַמצַלָיוּ. 
6:47	כַּד הוָא דֵּין רַמשָׁא ספִינתָּא אִיתֵיה הוָת מֵצעַת יַמָא והוּ בַּלחוּדַוהי עַל אַרעָא. 
6:48	וַחזָא אֵנוּן דּמֵשׁתַּנקִין כַּד רָדֵין רוּחָא גֵּיר לוּקבַלהוּן הוָת וַבמַטַרתָא רבִיעָיתָּא דּלִליָא אֵתָא לוָתהוּן יֵשׁוּע כַּד מהַלֵכ עַל מַיָא וצָבֵא הוָא דּנֵעבַּר אֵנוּן. 
6:49	הָנוּן דֵּין חזַאוּהי דַּמהַלֵכ עַל מַיָא וַסבַרו להוּן דּחֵזוָא הו דַּגָּלָא וַקעַו. 
6:50	כֻּלהוּן גֵּיר חזַאוּהי וַדחֵלו ובַר שָׁעתֵה מַלֵל עַמהוּן וֵאמַר להוּן אֵתלַבּבו אֵנָא אנָא לָא תֵּדחלוּן. 
6:51	וַסלֵק לוָתהוּן לַספִינתָּא ושֵׁליַת רוּחָא וטָב מֵתּדַּמרִין הוַו ותַהִירִין בּנַפשׁהוּן. 
6:52	לָא גֵּיר אֵסתַּכַּלו הוַו מֵן לַחמָא הַו מֵטֻל דּלֵבּהוּן מעַבַּי הוָא. 
6:53	וכַד עבַרו עֵברָא אֵתַו לַארעָא דּגֵנֵסַר. 
6:54	וכַד נפַקו מֵן ספִינתָּא בַּר שָׁעתֵה אֵסתַּכּלוּהי אנָשַׁי אַתרָא. 
6:55	וַרהֵטו בּכֻלָה אַרעָא הָי ושַׁרִיו למַיתָּיוּ לַאילֵין דּבִישָׁאיִת עבִידִין כַּד שׁקִילִין להוּן בּעַרסָתָא לַאיכָּא דּשָׁמעִין הוַו דּאִיתַוהי. 
6:56	וַאיכָּא דּעָאֵל הוָא לקוּריָא ולַמדִינָתָא בּשׁוּקֵא סָימִין הוַו כּרִיהֵא ובָעֵין הוַו מֵנֵה דָּאפֵן לכֵנפָא דַּלבוּשֵׁה נֵקרבוּן וכֻלהוּן אַילֵין דּקָרבִּין הוַו לֵה מֵתַאסֵין הוַו. 
7:1	וַכנַשׁו לוָתֵה פּרִישֵׁא וסָפרֵא דֵּאתַו מֵן אוּרִשׁלֵם. 
7:2	וַחזַו אנָשִׁין מֵן תַּלמִידַוהי דָּאכלִין לַחמָא כַּד לָא משָׁגָן אִידַיהוּן וֵאתעַדַּלו. 
7:3	כֻּלהוּן גֵּיר יִהוּדָיֵא וַפרִישֵׁא אֵן הוּ דַּבטִילָאיִת לָא משִׁיגִין אִידַיהוּן לָא לָעסִין מֵטֻל דַּאחִידִין מַשׁלמָנוּתָא דּקַשִׁישֵׁא. 
7:4	ומֵן שׁוּקָא אֵלָא עָמדִּין לָא לָעסִין וסַגִּיָאתָא אחרָניָתָא אִית אַילֵין דּקַבֵּלו דּנֵטרוּן מַעמוּדיָתָא דּכָסֵא וַדקֵסטֵא וַדמָאנַי נחָשָׁא וַדעַרסָתָא. 
7:5	ושַׁאלוּהי סָפרֵא וַפרִישֵׁא למָנָא תַּלמִידַיכּ לָא מהַלכִין אַיכ מַשׁלמָנוּתָא דּקַשִׁישֵׁא אֵלָא כַּד לָא משָׁגָן אִידַיהוּן אָכלִין לַחמָא. 
7:6	הוּ דֵּין אֵמַר להוּן שַׁפִּיר אֵתנַבִּי עלַיכּוּן אֵשַׁעיָא נבִיָא נָסבַּי בַּאפֵּא אַיכ דַּכתִיב דּעַמָא הָנָא בּסֵפוָתֵה הוּ מיַקַר לִי לֵבּהוּן דֵּין סַגִּי רַחִיק מֵני. 
7:7	וַסרִיקָאיִת דָּחלִין לִי כַּד מַלפִין יוּלפָּנֵא דּפוּקדָּנֵא דַּבנַי אנָשָׁא. 
7:8	שׁבַקתּוּן גֵּיר פּוּקדָּנָא דַּאלָהָא וַאחִידִין אנתּוּן מַשׁלמָנוּתָא דַּבנַי אנָשָׁא מַעמוּדיָתָא דּכָסֵא וַדקֵסטֵא וסַגִּיָאתָא אַילֵין דַּלהָלֵין דָּמיָן. 
7:9	אָמַר להוּן שַׁפִּיר טָלמִין אנתּוּן פּוּקדָּנָא דַּאלָהָא דַּתקִימוּן מַשׁלמָנוּתכוּן. 
7:10	מוּשֵׁא גֵּיר אֵמַר דּיַקַר לַאבוּכ ולֵאמָכ ומַן דַּמצַחֵא לַאבָא ולֵאמָא מַותָּא נמוּת. 
7:11	אַנתּוּן דֵּין אָמרִין אנתּוּן אֵן נאִמַר גַּברָא לַאבוּהי אַו לֵאמֵה קוּרבָּני מֵדֵּם דּמֵני תּאִתַר. 
7:12	ולָא שָׁבקִין אנתּוּן לֵה דּנֵעבֵּד מֵדֵּם לַאבוּהי אַו לֵאמֵה. 
7:13	ומַסלֵין אנתּוּן מֵלתָא דַּאלָהָא מֵטֻל מַשׁלמָנוּתָא דַּאשׁלֵמתּוּן וַדדָמיָן להָלֵין סַגִּיָאתָא עָבדִּין אנתּוּן. 
7:14	וַקרָא יֵשׁוּע לכֵנשָׁא כֻּלֵה וֵאמַר להוּן שׁוּמעוּני כֻּלכוּן וֵאסתַּכּלו. 
7:15	לַיתּ מֵדֵּם דַּלבַר מֵן בַּרנָשָׁא הוּ ועָאֵל לֵה דּמֵשׁכַּח מסַיֵב לֵה אֵלָא מֵדֵּם דּנָפֵק מֵנֵה הַו הוּ מסַיֵב לבַר אנָשָׁא. 
7:16	מַן דּאִית לֵה אֵדנֵא דּנֵשׁמַע נֵשׁמַע. 
7:17	כַּד דֵּין עַל יֵשׁוּע לבַיתָּא מֵן כֵּנשָׁא שַׁאלוּהי תַּלמִידַוהי עַל מַתלָא הַו. 
7:18	אָמַר להוּן הָכַנָא אָפ אַנתּוּן עַטלִין אנתּוּן לָא יָדעִין אנתּוּן דּכֻל מֵדֵּם דּמֵן לבַר עָאֵל לבַר אנָשָׁא לָא מֵשׁכַּח מסַיֵב לֵה. 
7:19	דּלָא הוָא ללֵבֵּה עָאֵל אֵלָא לכַרסֵה ומֵשׁתּדֵא בּתַדכִּיתָא דַּמדַכּיָא כֻּלָה מֵאכוּלתָּא. 
7:20	מֵדֵּם דֵּין דּנָפֵק מֵן בַּרנָשָׁא הַו הוּ מסַיֵב לבַר אנָשָׁא. 
7:21	מֵן לגַו גֵּיר מֵן לֵבָּא דַּבנַי אנָשָׁא נָפקָן מַחשׁבָתָא בִּישָׁתָא גַּורָא זָניוּתָא גַּנָבוּתָא קֵטלָא. 
7:22	עָלוּבוּתָא בִּישׁוּתָא נֵכלָא צַחנוּתָא עַינָא בִּישׁתָּא גּוּדָּפָא שַׁבהרָנוּתָא שָׁטיוּתָא. 
7:23	הָלֵין כֻּלהֵין בִּישָׁתָא מֵן לגַו הוּ נָפקָן וַמסַיבָן לֵה לבַרנָשָׁא. 
7:24	מֵן תַּמָן קָם יֵשׁוּע וֵאתָא לַתחוּמָא דּצוּר וַדצַידָּן ועַל לבַיתָּא חַד ולָא צָבֵא הוָא דּאנָשׁ נֵדַּע בֵּה ולָא אֵשׁכַּח דּנֵטשֵׁא. 
7:25	מֵחדָא גֵּיר שֵׁמעַת אַנתּתָא חדָא מֵטֻלָתֵה דּאִית הוָת לבַרתָה רוּחָא טַנפתָא וֵאתָת נֵפלַת קדָם רֵגלַוהי. 
7:26	הִי דֵּין אַנתּתָא אִיתֵיה הוָת חַנפתָא מֵן פּוּנִיקאִ דּסוּרִיַא ובָעיָא הוָת מֵנֵה דּנַפֵּק שׁאִדָא מֵן בַּרתָה. 
7:27	וֵאמַר לָה יֵשׁוּע שׁבוּקי לוּקדַם דּנֵסבּעוּן בּנַיָא לָא הוָת גֵּיר שַׁפִּירָא דּנֵסַב לַחמָא דַּבנַיָא ונַרמֵא לכַלבֵּא. 
7:28	הִי דֵּין ענָת וָאמרָא לֵה אִין מָרי אָפ כַּלבֵּא מֵן תּחֵית פָּתוּרֵא אָכלִין פַּרתּוּתֵא דַּבנַיָא. 
7:29	אָמַר לָה יֵשׁוּע זֵלי מֵטֻל הָדֵא מֵלתָא נפַק לֵה שׁאִדָא מֵן בַּרתֵכי. 
7:30	וֵאזַלת לבַיתָּה וֵאשׁכּחַת בַּרתָה כַּד רַמיָא בּעַרסָא ונַפִּיק מֵנָה שׁאִדָה. 
7:31	תּוּב נפַק יֵשׁוּע מֵן תּחוּמָא דּצוּר וַדצַידָּן וֵאתָא ליַמָא דַּגלִילָא בַּתחוּמָא דּעֵסרַת‌מדִינָתָא. 
7:32	וַאיתִּיו לֵה חַרשָׁא חַד פּאִקָא ובָעֵא הוַו מֵנֵה דַּנסִים עלַוהי אִידָא. 
7:33	ונַגדֵּה מֵן כֵּנשָׁא בַּלחוּדַוהי וַארמִי צֵבעָתֵה בֵּאדנַוהי ורַק וַקרֵב ללֵשָׁנֵה. 
7:34	וחָר בַּשׁמַיָא וֵאתּתַּנַח וֵאמַר לֵה אֵתפַּתּח. 
7:35	ובָה בּשָׁעתָא אֵתפַּתַּח אֵדנַוהי וֵאשׁתַּרִי אֵסָרָא דּלֵשָׁנֵה ומַלֵל פּשִׁיקָאיִת. 
7:36	וזַהַר אֵנוּן דַּלאנָשׁ לָא נאִמרוּן וַכמָא דּהוּ מזַהַר הוָא להוּן הֵנוּן יַתִּיר מַכרזִין הוַו. 
7:37	ויַתִּירָאיִת מֵתּדַּמרִין הוַו וָאמרִין דּכֻל מֵדֵּם שַׁפִּיר עָבֵד לחַרשֵׁא עָבֵד דּנֵשׁמעוּן וַדלָא ממַללִין דַּנמַללוּן. 
8:1	בּהָנוּן דֵּין יַומָתָא כַּד כֵּנשָׁא סַגִּיָאא אִית הוָא ולָא אִית הוָא מֵדֵּם דּנֵאכלוּן קרָא לתַלמִידַוהי וֵאמַר להוּן. 
8:2	מֵתרַחַם אנָא עַל כֵּנשָׁא הָנָא דּהָא תּלָתָא יַומִין קַוִיו לוָתי ולַיתּ להוּן מָנָא נֵאכלוּן. 
8:3	וֵאן הוּ דּשָׁרֵא אנָא להוּן כַּד צָימִין לבָתַּיהוּן עָיפִּין בֻּאורחָא אנָשָׁא גֵּיר מֵנהוּן מֵן רוּחקָא אַתִּיאיִן. 
8:4	אָמרִין לֵה תַּלמִידַוהי אַימֵכָּא מֵשׁכַּח אנָשׁ הָרכָּא בּחוּרבָּא דַּנסַבַּע לַחמָא להָלֵין כֻּלהוּן. 
8:5	ושַׁאֵל אֵנוּן הוּ כּמָא לַחמִין אִית לכוּן אָמרִין לֵה שַׁבעָא. 
8:6	וַפקַד לכֵנשֵׁא דּנֵסתַּמכּוּן עַל אַרעָא וַנסַב הָנוּן שַׁבעָא לַחמִין ובַרֵכ וַקצָא ויַהב לתַלמִידַוהי דַּנסִימוּן וסָמו לכֵנשֵׁא. 
8:7	ואִית הוַו נוּנֵא קַלִיל וָאפ עלַיהוּן בַּרֵכ וֵאמַר דַּנסִימוּן אֵנוּן. 
8:8	וֵאכַלו וַסבַעו וַשׁקַלו תַּותָּרֵא דַּקצָיֵא שַׁבעָא אֵספּרִידִין. 
8:9	אִיתַיהוּן הוַו דֵּין אנָשָׁא דֵּאכַלו אַיכ אַרבּעָא אַלפִין. 
8:10	וַשׁרָא אֵנוּן וַסלֵק מֵחדָא לַספִינתָּא עַם תַּלמִידַוהי וֵאתָא לַאתרָא דּדַלמָנוּתָא. 
8:11	וַנפַקו פּרִישֵׁא ושַׁרִיו למֵבעָא עַמֵה ושָׁאלִין הוַו לֵה אָתָא מֵן שׁמַיָא כַּד מנַסֵין לֵה. 
8:12	וֵאתּתַּנַח בּרוּחֵה וֵאמַר מָנָא בָּעיָא אָתָא שַׁרבּתָא הָדֵא אַמִין אָמַר אנָא לכוּן דּלָא תֵּתִיהֵב לָה אָתָא לשַׁרבּתָא הָדֵא. 
8:13	וַשׁבַק אֵנוּן וַסלֵק לַספִינתָּא וֵאזַלו להַו עֵברָא. 
8:14	וַטעַו דּנֵסבוּן לַחמָא וֵאלָא חדָא גּרִיצתָּא לַיתּ הוָא עַמהוּן בַּספִינתָּא. 
8:15	ופַקֵד אֵנוּן וֵאמַר להוּן חזַו אֵזדַּהרו מֵן חמִירָא דַּפרִישֵׁא ומֵן חמִירֵה דּהֵרָודֵס. 
8:16	ומֵתחַשׁבִין הוַו חַד עַם חַד וָאמרִין דּלַחמָא לַיתּ לַן. 
8:17	יֵשׁוּע דֵּין יִדַע וֵאמַר להוּן מָנָא רָנֵין אנתּוּן דּלַחמָא לַיתּ לכוּן לָא עדַמָא להָשָׁא יָדעִין אנתּוּן ולָא מֵסתַּכּלִין אנתּוּן עדַכִּיל לֵבָּא קַשׁיָא אִית לכוּן. 
8:18	ועַינֵא אִית לכוּן ולָא חָזֵין אנתּוּן וֵאדנֵא אִית לכוּן ולָא שָׁמעִין אנתּוּן ולָא עָהדִּין אנתּוּן. 
8:19	כַּד הָלֵין חַמשָׁא לַחמִין קצִית לחַמשָׁא אַלפִין כּמָא קוּפִינִין דַּקצָיֵא כַּד מלֵין שׁקַלתּוּן אָמרִין לֵה תּרֵעסַר. 
8:20	אָמַר להוּן וכַד שַׁבעָא לַארבּעָא אַלפִין כּמָא אֵספּרִידִין דַּקצָיֵא כַּד מלֵין שׁקַלתּוּן אָמרִין שַׁבעָא. 
8:21	אָמַר להוּן אַיכַּו לָא עדַמָא להָשָׁא מֵסתַּכּלִין אנתּוּן. 
8:22	וֵאתָא לבֵית‌צַיָדָּא וַאיתִּיו לֵה סַמיָא ובָעֵין הוַו מֵנֵה דּנֵקרוּב לֵה. 
8:23	וֵאחַד בּאִידֵה דּסַמיָא וַאפּקֵה לבַר מֵן קרִיתָא ורַק בּעַינַוהי וסָם אִידֵה ושַׁאלֵה דּמָנָא חָזֵא. 
8:24	חָר וֵאמַר חָזֵא אנָא בּנַי אנָשָׁא אַיכ אִילָנֵא דַּמהַלכִין. 
8:25	תּוּב סָם אִידֵה עַל עַינַוהי וַתקֵן וחָזֵא הוָא כֻּל מֵדֵּם נַהִירָאיִת. 
8:26	ושַׁדּרֵה לבַיתֵּה וֵאמַר אָפ לָא לַקרִיתָא תֵּעוּל ולָא תּאִמַר לאנָשׁ בַּקרִיתָא. 
8:27	וַנפַק יֵשׁוּע ותַלמִידַוהי לקוּריָא דּקֵסַרִיַא‌דפִילִיפָּוס וַמשַׁאֵל הוָא לתַלמִידַוהי בֻּאורחָא וָאמַר להוּן מַנוּ אָמרִין עלַי אנָשָׁא דּאִיתַי. 
8:28	הֵנוּן דֵּין אֵמַרו דּיוּחַנָן מַעמדָנָא וַאחרָנֵא דּאִלִיָא וַאחרָנֵא חַד מֵן נבִיֵא. 
8:29	אָמַר להוּן יֵשׁוּע אַנתּוּן דֵּין מַנוּ אָמרִין אנתּוּן עלַי דּאִיתַי ענָא שֵׁמעוּן וֵאמַר לֵה אַנתּ הוּ משִׁיחָא בּרֵה דַּאלָהָא חַיָא. 
8:30	וַכאָא בּהוּן דַּלאנָשׁ לָא נאִמרוּן עלַוהי. 
8:31	ושַׁרִי הוָא למַלָפוּ אֵנוּן דַּעתִיד הוּ בּרֵה דּאנָשָׁא דּנֵחַשׁ סַגִּי וַדנֵסתּלֵא מֵן קַשִׁישֵׁא ומֵן רַבַּי כָּהנֵא ומֵן סָפרֵא ונֵתקטֵל ולַתלָתָא יַומִין נקוּם. 
8:32	ועִין בַּגלֵא מֵלתָא ממַלֵל הוָא ודַברֵה כּאִפָא ושַׁרִי למֵכָאא בֵּה. 
8:33	הוּ דֵּין אֵתפּנִי וחָר בּתַלמִידַוהי וַכאָא בּשֵׁמעוּן וֵאמַר זֵל לָכ לבֵסתַּרי סָטָנָא דּלָא רָנֵא אַנתּ דַּאלָהָא אֵלָא דַּבנַי אנָשָׁא. 
8:34	וַקרָא יֵשׁוּע לכֵנשֵׁא עַם תַּלמִידַוהי וֵאמַר להוּן מַן דּצָבֵא דּנאִתֵא בָּתַרי נֵכפּוּר בּנַפשֵׁה ונֵשׁקוּל זקִיפֵה ונאִתֵא בָּתַרי. 
8:35	כֻּל מַן דּצָבֵא גֵּיר דּנַחֵא נַפשֵׁה נַובּדִיה וכֻל דּנַובֵּד נַפשֵׁה מֵטֻלָתי ומֵטֻל סבַרתי נַחֵיה. 
8:36	מָנָא גֵּיר נֵתעַדַּר בַּרנָשָׁא אֵן עָלמָא כֻּלֵה נאִתַר ונַפשֵׁה נֵחסַר. 
8:37	אַו מָנָא נֵתֵּל בַּרנָשָׁא תַּחלוּפָא דּנַפשֵׁה. 
8:38	כֻּל גֵּיר דּנֵבהַת בִּי וַבמֵלַי בּשַׁרבּתָא הָדֵא חַטָיתָּא וגַיָרתָא וָאפ בּרֵה דּאנָשָׁא נֵבהַת בֵּה מָא דָּאתֵא בּשׁוּבחָא דַּאבוּהי עַם מַלַאכַוהי קַדִּישֵׁא. 
9:1	וֵאמַר הוָא להוּן אַמִין אָמַר אנָא לכוּן דּאִית אנָשָׁא דּקָימִין תּנָן דּלָא נֵטעמוּן מַותָּא עדַמָא דּנֵחזוּן מַלכּוּתֵה דַּאלָהָא דֵּאתָת בּחַילָא. 
9:2	ובָתַר שׁתָּא יַומִין דּבַר יֵשׁוּע לכאִפָא וַליַעקוּב וַליוּחַנָן וַאסֵק אֵנוּן לטוּרָא רָמָא בַּלחוּדַיהוּן וֵאתחַלַפ לעִנַיהוּן. 
9:3	ומַזהַר הוָא לבוּשֵׁה ומַחוַר טָב אַיכ תַּלגָּא אַיכַּנָא דַּבנַי אנָשָׁא למַחוָרוּ בַּארעָא לָא מֵשׁכּחִין. 
9:4	וֵאתחזִיו להוּן אִלִיָא ומוּשֵׁא כַּד ממַללִין עַם יֵשׁוּע. 
9:5	וֵאמַר לֵה כּאִפָא רַבִּי שַׁפִּיר הוּ לַן דּהָרכָּא נֵהוֵא ונֵעבֵּד תּלָת מַטלִין לָכ חדָא וַלמוּשֵׁא חדָא ולאִלִיָא חדָא. 
9:6	לָא דֵּין יָדַע הוָא מָנָא אָמַר אִיתַיהוּן הוַו גֵּיר בּדֵחלתָא. 
9:7	וַהוָת ענָנָא ומַטלָא הוָת עלַיהוּן וקָלָא מֵן ענָנָא דָּאמַר הָנַו בֵּרי חַבִּיבָא לֵה שׁמַעו. 
9:8	ומֵן שֵׁליָא כַּד חָרו תַּלמִידֵא לאנָשׁ לָא חזַו אֵלָא ליֵשׁוּע בַּלחוּדַוהי עַמהוּן. 
9:9	וכַד נָחתִּין מֵן טוּרָא מפַקֵד הוָא להוּן דַּלאנָשׁ לָא נאִמרוּן מֵדֵּם דַּחזַו אֵלָא אֵן מָא דּקָם בּרֵה דּאנָשָׁא מֵן מִיתֵא. 
9:10	וַאחדּוּה למֵלתָא בּנַפשׁהוּן ובָעֵין הוַו דּמָנָא הי הָדֵא מֵלתָא דּמָא דּקָם מֵן בֵּית מִיתֵא. 
9:11	וַמשַׁאלִין הוַו לֵה וָאמרִין מָנָא הָכִיל אָמרִין סָפרֵא דּאִלִיָא וָלֵא דּנאִתֵא לוּקדַם. 
9:12	אָמַר להוּן אִלִיָא אָתֵא לוּקדַם דּכֻלמֵדֵּם נַתקֵן וַאיכַּנָא כּתִיב עַל בּרֵה דּאנָשָׁא דּסַגִּי נֵחַשׁ ונֵסתּלֵא. 
9:13	אֵלָא אָמַר אנָא לכוּן דָּאפ אִלִיָא אֵתָא וַעבַדו בֵּה כֻּל מָא דַּצבַו אַיכַּנָא דַּכתִיב עלַוהי. 
9:14	וכַד אֵתָא לוָת תַּלמִידֵא חזָא לוָתהוּן כֵּנשָׁא סַגִּיָאא וסָפרֵא כַּד דָּרשִׁין עַמהוּן. 
9:15	ובַר שָׁעתֵה כֻּלֵה כֵּנשָׁא חזַאוּהי וַתוַהו וַרהֵטו שֵׁאלו בַּשׁלָמֵה. 
9:16	וַמשַׁאֵל הוָא לסָפרֵא מָנָא דָּרשִׁין אנתּוּן עַמהוּן. 
9:17	וַענָא חַד מֵן כֵּנשָׁא וֵאמַר מַלפָנָא אַיתִּית בֵּרי לוָתָכ דּאִית לֵה רוּחָא דּלָא ממַללָא. 
9:18	וַאיכָּא דּמַדרכָא לֵה חָבטָא לֵה ומַרעֵת וַמחַרֵק שֵׁנַוהי ויָבֵשׁ וֵאמרֵת לתַלמִידַיכּ דּנַפּקוּנָיהי ולָא אֵשׁכַּחו. 
9:19	ענָא יֵשׁוּע וֵאמַר לֵה אוּן שַׁרבּתָא דּלָא מהַימנָא עדַמָא לֵאמַתי אֵהוֵא לוָתכוּן וַעדַמָא לֵאמַתי אֵסַיבַּרכוּן אַיתַּאוּהי לוָתי. 
9:20	וַאיתּיוּהי לוָתֵה וכַד חזָתֵה רוּחָא בַּר שָׁעתֵה חבַטתֵה וַנפַל עַל אַרעָא ומֵתבַּעַק הוָא ומַרעֵת. 
9:21	ושַׁאֵל יֵשׁוּע לַאבוּהי דַּכמָא לֵה זַבנָא הָא מֵן דּהָכַנָא הוּ אָמַר לֵה הָא מֵן טַליוּתֵה. 
9:22	וזַבנִין סַגִּיָאן אַרמיַתֵה בּנוּרָא וַבמַיָא דּתַובּדִיוהי אֵלָא מֵדֵּם דּמֵשׁכַּח אַנתּ עַדַּרַיני וֵאתרַחַם עלַי. 
9:23	אָמַר לֵה יֵשׁוּע אֵן מֵשׁכַּח אַנתּ דַּתהַימֵן כֻּל מֵדֵּם מֵשׁכַּח דּנֵהוֵא למַן דַּמהַימֵן. 
9:24	ובַר שָׁעתֵה קעָא אַבוּהי דּטַליָא כַּד בָּכֵא וָאמַר מהַימֵן אנָא מָרי עַדַּר לחַסִירוּת הַימָנוּתי. 
9:25	כַּד חזָא דֵּין יֵשׁוּע דּרָהֵט עַמָא ומֵתכַּנַשׁ לוָתֵה כּאָא בּהָי רוּחָא טַנפתָא וֵאמַר לָה רוּחָא חַרֵשׁתָא דּלָא ממַללָא אֵנָא פָּקֵד אנָא לֵכי פּוּקי מֵנֵה ותוּב לָא תֵּעלִין לֵה. 
9:26	וַקעָא שׁאִדָא הַו סַגִּי ושַׁחקֵה וַנפַק וַהוָא אַיכ מִיתָא אַיכ דּסַגִּיֵאא נאִמרוּן דּמִית לֵה. 
9:27	הוּ דֵּין יֵשׁוּע אַחדֵּה בּאִידֵה וַאקִימֵה. 
9:28	כַּד עַל דֵּין לבַיתָּא יֵשׁוּע שַׁאלוּהי תַּלמִידַוהי בַּלחוּדַיהוּן למָנָא חנַן לָא אֵשׁכַּחן למַפָּקוּתֵה. 
9:29	אָמַר להוּן הָנָא גֵּנסָא בּמֵדֵּם לָא מֵשׁכַּח למֵפַּק אֵלָא בּצַומָא ובַצלוּתָא. 
9:30	וכַד נפַק מֵן תַּמָן עָברִין הוַו בַּגלִילָא ולָא צָבֵא הוָא דּאנָשׁ נֵדַּע בֵּה. 
9:31	מַלֵפ הוָא גֵּיר לתַלמִידַוהי וָאמַר להוּן דַּברֵה דּאנָשָׁא מֵשׁתּלֵם בּאִידַי אנָשָׁא ונֵקטלוּנָיהי ומָא דֵּאתקטֵל בּיַומָא דַּתלָתָא נקוּם. 
9:32	הֵנוּן דֵּין לָא יָדעִין הוַו לָה למֵלתָא ודָחלִין הוַו דַּנשַׁאלוּנָיהי. 
9:33	וֵאתַו לַכפַרנַחוּם וכַד עַלו לבַיתָּא משַׁאֵל הוָא להוּן דּמָנָא מֵתחַשׁבִין הוַיתּוּן בֻּאורחָא בַּינָתכוּן. 
9:34	הֵנוּן דֵּין שַׁתִּיקִין הוַו אֵתחרִיו הוַו גֵּיר בֻּאורחָא חַד עַם חַד דּמַנוּ רַב בּהוּן. 
9:35	וִיתֵב יֵשׁוּע וַקרָא לַתרֵעסַר וֵאמַר להוּן מַן דּצָבֵא דּנֵהוֵא קַדמָיָא נֵהוֵא אחרָיָא דּכֻל אנָשׁ וַמשַׁמשָׁנָא דּכֻל אנָשׁ. 
9:36	וַנסַב טַליָא חַד וַאקִימֵה בַּמצַעתָא ושַׁקלֵה עַל דּרָעַוהי וֵאמַר להוּן. 
9:37	כֻּל מַן דַּנקַבֵּל אַיכ הָנָא טַליָא בּשֵׁמי לִי הוּ מקַבֵּל ומַן דּלִי מקַבֵּל לָא הוָא לִי מקַבֵּל אֵלָא למַן דּשַׁדּרַני. 
9:38	אָמַר לֵה יוּחַנָן רַבִּי חזַין אנָשׁ דּמַפֵּק שׁאִדֵא בַּשׁמָכ וַכלַינָיהי עַל דּלָא נקֵפ לַן. 
9:39	אָמַר להוּן יֵשׁוּע לָא תֵּכלוּנָיהי לַיתּ גֵּיר אנָשׁ דּעָבֵד חַילֵא בּשֵׁמי ומֵשׁכַּח עגַל אָמַר עלַי דּבִישׁ. 
9:40	מַן דּלָא הוָא הָכִיל לוּקבַלכוּן חלָפַיכּוּן הוּ. 
9:41	כֻּל דֵּין דּנַשׁקֵיכוּן כָּסָא דּמַיָא בַּלחוּד בַּשׁמָא דּדַמשִׁיחָא אַנתּוּן אַמִין אָמַר אנָא לכוּן דּלָא נַובֵּד אַגרֵה. 
9:42	וכֻל מַן דּנַכשֵׁל לחַד מֵן הָלֵין זעוּרֵא דַּמהַימנִין בִּי פַּקָח הוָא לֵה אֵלוּ רַמיָא הוָת רַחיָא דַּחמָרָא בּצַורֵה וַשׁדֵא בּיַמָא. 
9:43	אֵן דֵּין מַכשׁלָא לָכ אִידָכ פּסוּקֵיה פַּקָח הוּ לָכ פּשִׁיגָא דּתֵעוּל לחַיֵא אַו כַּד אִית לָכ תַּרתֵּין אִידִין תּאִזַל לגִהַנָא. 
9:44	אַיכָּא דּתַולַעהוּן לָא מָיתָּא ונוּרהוּן לָא דָּעכָּא. 
9:45	וֵאן רֵגלָכ מַכשׁלָא לָכ פּסוּקֵיה פַּקָח הוּ לָכ דּתֵעוּל לחַיֵא חגִיסָא אַו כַּד אִית לָכ תַּרתֵּין רֵגלִין תֵּפֵּל בּגִהַנָא. 
9:46	אַיכָּא דּתַולַעהוּן לָא מָיתָּא ונוּרהוּן לָא דָּעכָּא. 
9:47	וֵאן עַינָכ מַכשׁלָא לָכ חצִיה פַּקָח הוּ לָכ דּבַחדָא עַינָכ תֵּעוּל למַלכּוּתֵה דַּאלָהָא אַו כַּד אִית לָכ תַּרתֵּין עַינִין תֵּפֵּל בּגִהַנָא דּנוּרָא. 
9:48	אַיכָּא דּתַולַעהוּן לָא מָיתָּא ונוּרהוּן לָא דָּעכָּא. 
9:49	כֻּל גֵּיר בּנוּרָא נֵתמלַח וכֻל דֵּבחתָא בּמֵלחָא תֵּתמלַח. 
9:50	שַׁפִּירָא הי מֵלחָא אֵן דֵּין מֵלחָא תֵּפכַּה בּמָנָא תֵּתמלַח תֵּהוֵא בּכוּן מֵלחָא וַבשַׁינָא הוַו חַד עַם חַד. 
10:1	וקָם מֵן תַּמָן וֵאתָא לַתחוּמָא דִּיהוּד לעֵברָא דּיוּרדּנָן וֵאזַלו לתַמָן לוָתֵה כֵּנשֵׁא סַגִּיֵאא ומַלֵפ הוָא להוּן תּוּב אַיכ דַּמעָד הוָא. 
10:2	וַקרֵבו פּרִישֵׁא מנַסֵין לֵה וַמשַׁאלִין דֵּאן שַׁלִיט לגַברָא דּנֵשׁבּוּק אַנתּתֵה. 
10:3	אָמַר להוּן מָנָא פַּקֵדכוּן מוּשֵׁא. 
10:4	הֵנוּן דֵּין אָמרִין מוּשֵׁא אַפֵּס לַן דּנֵכתּוּב כּתָבָא דּשׁוּבקָנָא ונֵשׁרֵא. 
10:5	ענָא יֵשׁוּע וֵאמַר להוּן לוּקבַל קַשׁיוּת לֵבּכוּן כּתַב לכוּן פּוּקדָּנָא הָנָא. 
10:6	מֵן בּרִשִׁית דֵּין דֵּכרָא ונֵקבּתָא עבַד אֵנוּן אַלָהָא. 
10:7	מֵטֻל הָנָא נֵשׁבּוּק גַּברָא לַאבוּהי ולֵאמֵה ונֵקַפ לַאנתּתֵה. 
10:8	ונֵהווּן תּרַיהוּן חַד בּסַר מֵכִּיל לָא הוַו תּרֵין אֵלָא חַד בּסַר. 
10:9	מֵדֵּם דַּאלָהָא הָכִיל זַוֵג בַּרנָשָׁא לָא נפַרֵשׁ. 
10:10	ושַׁאלוּהי תּוּב תַּלמִידַוהי בּבַיתָּא עַל הָדֵא. 
10:11	וֵאמַר להוּן כֻּל מַן דּנֵשׁרֵא אַנתּתֵה ונֵסַב אחרִתָא גָּאַר. 
10:12	וֵאן אַנתּתָא תֵּשׁרֵא בַּעלָה ותֵהוֵא לַאחרִנָא גָּירָא. 
10:13	וַמקַרבִין הוַו לֵה טלָיֵא דּנֵקרוּב להוּן תַּלמִידַוהי דֵּין כָּאֵין הוַו בּהָלֵין דַּמקַרבִין להוּן. 
10:14	יֵשׁוּע דֵּין חזָא וֵאתבֵּאשׁ לֵה וֵאמַר להוּן שׁבוּקו טלָיֵא אָתֵין לוָתי ולָא תֵּכלוּן אֵנוּן דּדַאילֵין גֵּיר דַּאיכ הָלֵין אֵנוּן אִיתֵיה מַלכּוּתָא דַּאלָהָא. 
10:15	אַמִין אָמַר אנָא לכוּן דּכֻל דּלָא נקַבֵּל מַלכּוּתָא דַּאלָהָא אַיכ טַליָא לָא נֵעוּל לָה. 
10:16	וַשׁקַל אֵנוּן עַל דּרָעַוהי וסָם אִידֵה עלַיהוּן ובַרֵכ אֵנוּן. 
10:17	וכַד רָדֵא בֻּאורחָא רהֵט חַד נפַל עַל בּוּרכַּוהי וַמשַׁאֵל הוָא לֵה וָאמַר מַלפָנָא טָבָא מָנָא אֵעבֵּד דּאִתַר חַיֵא דַּלעָלַם. 
10:18	אָמַר לֵה יֵשׁוּע מָנָא קָרֵא אַנתּ לִי טָבָא לַיתּ טָבָא אֵלָא אֵן חַד אַלָהָא. 
10:19	פּוּקדָּנֵא יָדַע אַנתּ לָא תּגוּר לָא תֵּגנוּב לָא תֵּקטוּל ולָא תֵּסהַד סָהדּוּתָא דַּגָּלתָא לָא תֵּטלוּם יַקַר לַאבוּכ ולֵאמָכ. 
10:20	הוּ דֵּין ענָא וֵאמַר לֵה מַלפָנָא הָלֵין כֻּלהֵין נֵטרֵת אֵנֵין מֵן טַליוּתי. 
10:21	יֵשׁוּע דֵּין חָר בֵּה וַאחבֵה וֵאמַר לֵה חדָא חַסִירָא לָכ זֵל זַבֵּן כֻּל מֵדֵּם דּאִית לָכ והַב למֵסכִּנֵא ותֵהוֵא לָכ סִימתָא בַּשׁמַיָא וסַב צלִיבָא ותָא בָּתַרי. 
10:22	הוּ דֵּין אֵתכּמַר בּמֵלתָא הָדֵא וֵאזַל כַּד עַיִיקָא לֵה אִית הוָא לֵה גֵּיר נֵכסֵא סַגִּיֵאא. 
10:23	חָר דֵּין יֵשׁוּע בּתַלמִידַוהי וֵאמַר להוּן כּמָא עַטלָא לַאילֵין דּאִית להוּן נֵכסֵא דּנֵעלוּן למַלכּוּתָא דַּאלָהָא. 
10:24	תַּלמִידֵא דֵּין מֵתּדַּמרִין הוַו עַל מֵלַוהי וַענָא תּוּב יֵשׁוּע וֵאמַר להוּן בּנַי כּמָא עַטלָא לַאילֵין דַּתכִילִין עַל נֵכסַיהוּן דּנֵעלוּן למַלכּוּתֵה דַּאלָהָא. 
10:25	פּשִׁיק הוּ לגַמלָא דּנֵעוּל בַּחרוּרָא דַּמחַטָא אַו עַתִּירָא למַלכּוּתֵה דַּאלָהָא למֵעַל. 
10:26	הֵנוּן דֵּין יַתִּירָאיִת מֵתּדַּמרִין הוַו וָאמרִין בַּינַיהוּן מַנוּ מֵשׁכַּח למֵחָא. 
10:27	חָר דֵּין בּהוּן יֵשׁוּע וֵאמַר להוּן לוָת בּנַי אנָשָׁא הָדֵא לָא מֵשׁכּחָא אֵלָא לוָת אַלָהָא כֻּל מֵדֵּם גֵּיר מֵשׁכּחָא לוָת אַלָהָא. 
10:28	ושַׁרִי כּאִפָא למאִמַר הָא חנַן שׁבַקן כֻּל מֵדֵּם וַנקֵפנָכ. 
10:29	ענָא יֵשׁוּע וֵאמַר אַמִין אָמַר אנָא לכוּן דּלַיתּ אנָשׁ דּשָׁבֵק בָּתֵּא אַו אַחֵא אַו אַחוָתָא אַו אַבָא אַו אֵמָא אַו אַנתּתָא אַו בּנַיָא אַו קוּריָא מֵטֻלָתי ומֵטֻל סבַרתי. 
10:30	ולָא נקַבֵּל חַד בַּמָאא הָשָׁא בּזַבנָא הָנָא בָּתֵּא וַאחֵא וַאחוָתָא וֵאמהָתָא וַבנַיָא וקוּריָא עַם רדוּפיָא וַבעָלמָא דָּאתֵא חַיֵא דַּלעָלַם. 
10:31	סַגִּיֵאא דֵּין קַדמָיֵא דּנֵהווּן אחרָיֵא וַאחרָיֵא קַדמָיֵא. 
10:32	כַּד סָלקִין הוַו דֵּין בֻּאורחָא לֻאורִשׁלֵם הוּ יֵשׁוּע קדִים הוָא להוּן ומֵתּתַּמהִין הוַו וָאזִלין הוַו בָּתרֵה כַּד דַּחִילִין וַדבַר לַתרֵעסַרתֵּה ושַׁרִי דּנאִמַר להוּן מֵדֵּם דַּעתִיד דּנֵהוֵא לֵה. 
10:33	דּהָא סָלקִין חנַן לֻאורִשׁלֵם וַברֵה דּאנָשָׁא מֵשׁתּלֵם לרַבַּי כָּהנֵא וַלסָפרֵא וַנחַיבוּנָיהי למַותָּא ונַשׁלמוּנָיהי לעַממֵא. 
10:34	וַנבַזחוּן בֵּה וַננַגּדוּנָיהי ונֵרקוּן בַּאפַּוהי ונֵקטלוּנָיהי וַליַומָא דַּתלָתָא נקוּם. 
10:35	וַקרֵבו לוָתֵה יַעקוּב ויוּחַנָן בּנַי זַבדַי וָאמרִין לֵה מַלפָנָא צָבֵין חנַן דּכֻל דּנֵשַׁאל תֵּעבֵּד לַן. 
10:36	אָמַר להוּן מָנָא צָבֵין אנתּוּן אֵעבֵּד לכוּן. 
10:37	אָמרִין לֵה הַב לַן דּחַד נֵתֵּב מֵן יַמִינָכ וחַד מֵן סֵמָלָכ בּשׁוּבחָכ. 
10:38	הוּ דֵּין אֵמַר להוּן לָא יָדעִין אנתּוּן מָנָא שָׁאלִין אנתּוּן מֵשׁכּחִין אנתּוּן דּתֵשׁתּוּן כָּסָא דֵּאנָא שָׁתֵא אנָא ומַעמוּדִיתָא דֵּאנָא עָמֵד אנָא תֵּעמדוּן. 
10:39	אָמרִין לֵה מֵשׁכּחִינַן אָמַר להוּן יֵשׁוּע כָּסָא דּשָׁתֵא אנָא תֵּשׁתּוּן ומַעמוּדִיתָא דּעָמֵד אנָא תֵּעמדוּן. 
10:40	דּתֵתּבוּן דֵּין מֵן יַמִיני ומֵן סֵמָלי לָא הוָת דִּילי למֵתַּל אֵלָא לַאילֵין דַּמטַיבָא. 
10:41	וכַד שׁמַעו עֵסרָא שַׁרִיו רָטנִין עַל יַעקוּב ויוּחַנָן. 
10:42	וַקרָא אֵנוּן יֵשׁוּע וֵאמַר להוּן יָדעִין אנתּוּן דַּאילֵין דּמֵסתַּברִין רִשֵׁא דּעַממֵא מָרַיהוּן אֵנוּן ורַורבָנַיהוּן שַׁלִיטִין עלַיהוּן. 
10:43	לָא דֵּין הָכַנָא נֵהוֵא בַּינָתכוּן אֵלָא מַן דּצָבֵא בּכוּן דּנֵהוֵא רַבָּא נֵהוֵא לכוּן משַׁמשָׁנָא. 
10:44	וַאינָא מֵנכוּן דּצָבֵא דּנֵהוֵא קַדמָיָא נֵהוֵא עַבדָּא דּכֻלנָשׁ. 
10:45	אָפ בּרֵה גֵּיר דּאנָשָׁא לָא אֵתָא דּנֵשׁתַּמַשׁ אֵלָא דַּנשַׁמֵשׁ וַדנֵתֵּל נַפשֵׁה פּוּרקָנָא חלָפ סַגִּיֵאא. 
10:46	וֵאתַו לאִירִיחוּ וכַד נפַק יֵשׁוּע מֵן אִירִיחוּ הוּ ותַלמִידַוהי וכֵנשָׁא סַגִּיָאא טִימַי בַּר‌טִימַי סַמיָא יָתֵב הוָא עַל יַד אוּרחָא וחָדַר. 
10:47	וַשׁמַע דּיֵשׁוּע הוּ נָצרָיָא ושַׁרִי למֵקעָא וַלמאִמַר בּרֵה דּדַוִיד אֵתרַחַם עלַי. 
10:48	וכָאֵין הוַו בֵּה סַגִּיֵאא דּנֵשׁתּוּק הוּ דֵּין יַתִּירָאיִת קָעֵא הוָא וָאמַר בּרֵה דּדַוִיד אֵתרַחַם עלַי. 
10:49	וקָם יֵשׁוּע וַפקַד דּנֵקרוּנָיהי וַקרַאוּהי לסַמיָא וָאמרִין לֵה אֵתלַבּב קוּם קָרֵא לָכ. 
10:50	הוּ דֵּין סַמיָא שׁדָא לבָשֵׁה וקָם אֵתָא לוָת יֵשׁוּע. 
10:51	אָמַר לֵה יֵשׁוּע מָנָא צָבֵא אַנתּ אֵעבֵּד לָכ הוּ דֵּין סַמיָא אֵמַר לֵה רַבִּי דֵּאחזֵא. 
10:52	ויֵשׁוּע אֵמַר לֵה חזִי הַימָנוּתָכ אַחיַתָכ ומֵחדָא אֵתחזִי לֵה וָאזֵל הוָא בֻּאורחָא. 
11:1	וכַד קרֵב לֻאורִשׁלֵם עַל גֵּנב בֵּית‌פָּגֵּא ובֵית‌עַניָא לוָת טוּרָא דּזַיתֵּא שַׁדַּר תּרֵין מֵן תַּלמִידַוהי. 
11:2	וֵאמַר להוּן זֵלו לַקרִיתָא הָי דַּלקוּבלַן ובַר שָׁעתֵה דּעָאלִין אנתּוּן לָה מֵשׁכּחִין אנתּוּן עִילָא דַּאסִיר דּאנָשׁ מֵן בּנַינָשָׁא לָא רַכבֵּה שׁרַו אַיתַּאוּהי. 
11:3	וֵאן אנָשׁ נאִמַר לכוּן מָנָא עָבדִּין אנתּוּן הָדֵא אֵמַרו לֵה דַּלמָרַן מֵתבּעֵא ומֵחדָא משַׁדַּר לֵה לכָא. 
11:4	וֵאזַלו אֵשׁכַּחו עִילָא דַּאסִיר עַל תַּרעָא לבַר בּשׁוּקָא וכַד שָׁרֵין לֵה. 
11:5	אנָשִׁין מֵן אַילֵין דּקָימִין אֵמַרו להוּן מָנָא עָבדִּין אנתּוּן דּשָׁרֵין אנתּוּן עִילָא. 
11:6	הֵנוּן דֵּין אֵמַרו להוּן אַיכ דּפַקֵד אֵנוּן יֵשׁוּע וַשׁבַקו אֵנוּן. 
11:7	וַאיתּיוּהי לעִילָא לוָת יֵשׁוּע וַארמִיו עלַוהי מָאנַיהוּן וַרכֵב עלַוהי יֵשׁוּע. 
11:8	סַגִּיֵאא דֵּין משַׁוֵין הוַו נַחתַּיהוּן בֻּאורחָא וַאחרָנֵא פָּסקִין הוַו סַוכֵּא מֵן אִילָנֵא וַמשַׁוֵין בֻּאורחָא. 
11:9	והָנוּן דַּקדָמַוהי והָנוּן דּבָתרֵה קָעֵין הוַו וָאמרִין אוּשַׁענָא בּרִיכ הוּ דָּאתֵא בַּשׁמֵה דּמָריָא. 
11:10	וַברִיכָא הי מַלכּוּתָא דָּאתיָא דַּאבוּן דַּוִיד אוּשַׁענָא בַּמרַומֵא. 
11:11	ועַל יֵשׁוּע לֻאורִשׁלֵם להַיכּלָא וַחזָא כֻּלמֵדֵּם כַּד הוָא דֵּין עֵדָּנָא דּרַמשָׁא נפַק לבֵית‌עַניָא עַם תּרֵעסַר. 
11:12	וַליַומָא אחרִנָא כַּד נפַק מֵן בֵּית‌עַניָא כּפֵן. 
11:13	וַחזָא תִּתָּא חדָא מֵן רוּחקָא דּאִית בָּה טַרפֵא וֵאתָא לוָתָה דֵּאן נֵשׁכַּח בָּה מֵדֵּם וכַד אֵתָא לָא אֵשׁכַּח בָּה אֵלָא אֵן טַרפֵא זַבנָא גֵּיר לָא הוָא הוָא דּתאִנֵא. 
11:14	וֵאמַר לָה מֵכִּיל וַלעָלַם אנָשׁ מֵנֵכי פּאִרֵא לָא נֵאכוּל וַשׁמַעו תַּלמִידַוהי וֵאתַו לֻאורִשׁלֵם. 
11:15	ועַל יֵשׁוּע להַיכּלָא דַּאלָהָא ושַׁרִי דּנַפֵּק לַאילֵין דּזָבנִין וַמזַבּנִין בּהַיכּלָא וַהפַכ פָּתוּרֵא דַּמעַרפָנֵא וכוּרסַוָתָא דּהָנוּן דַּמזַבּנִין יַונֵא. 
11:16	ולָא שָׁבֵק הוָא דּאנָשׁ נַעבַּר מָאנֵא בּגַו הַיכּלָא. 
11:17	ומַלֵפ הוָא וָאמַר להוּן לָא כּתִיב דּבַיתּי בֵּית צלוּתָא נֵתקרֵא לכֻלהוּן עַממֵא אַנתּוּן דֵּין עבַדּתּוּנָיהי מעַרתָא דּלֵסטָיֵא. 
11:18	וַשׁמַעו רַבַּי כָּהנֵא וסָפרֵא ובָעֵין הוַו דַּאיכַּנָא נַובּדוּנָיהי דָּחלִין הוַו גֵּיר מֵנֵה מֵטֻל דּכֻלֵה עַמָא תַּמִיהִין הוַו בּיוּלפָּנֵה. 
11:19	וכַד הוָא רַמשָׁא נפַקו לבַר מֵן מדִינתָּא. 
11:20	וַבצַפרָא כַּד עָברִין חזַו תִּתָּא הָי כַּד יַבִּישָׁא מֵן עֵקָרָה. 
11:21	וֵאתּדּכַר שֵׁמעוּן וֵאמַר לֵה רַבִּי הָא תִּתָּא הָי דּלָטתּ יֵבשַׁת. 
11:22	וַענָא יֵשׁוּע וֵאמַר להוּן תֵּהוֵא בּכוּן הַימָנוּתָא דַּאלָהָא. 
11:23	אַמִין גֵּיר אָמַר אנָא לכוּן דּמַן דּנאִמַר לטוּרָא הָנָא דֵּאשׁתַּקל ופֵל בּיַמָא ולָא נֵתפַּלַג בּלֵבֵּה אֵלָא נהַימֵן דּהָוֵא הַו מֵדֵּם דָּאמַר נֵהוֵא לֵה מֵדֵּם דָּאמַר. 
11:24	מֵטֻל הָנָא אָמַר אנָא לכוּן דּכֻל מֵדֵּם דַּמצַלֵין אנתּוּן ושָׁאלִין אנתּוּן הַימֵנו דּנָסבִּין אנתּוּן ונֵהוֵא לכוּן. 
11:25	ומָא דּקָימִין אנתּוּן לַמצַלָיוּ שׁבוּקו מֵדֵּם דּאִית לכוּן עַל אנָשׁ דָּאפ אַבוּכוּן דּבַשׁמַיָא נֵשׁבּוּק לכוּן סַכלוָתכוּן. 
11:26	אֵן דֵּין אַנתּוּן לָא שָׁבקִין אנתּוּן אָפלָא אַבוּכוּן דּבַשׁמַיָא נֵשׁבּוּק לכוּן סַכלוָתכוּן. 
11:27	וֵאתַו תּוּב לֻאורִשׁלֵם וכַד מהַלֵכ הוָא בּהַיכּלָא אֵתַו לוָתֵה רַבַּי כָּהנֵא וסָפרֵא וקַשִׁישֵׁא. 
11:28	וָאמרִין לֵה בַּאינָא שׁוּלטָנָא הָלֵין עָבֵד אַנתּ ומַנוּ יַהב לָכ שׁוּלטָנָא הָנָא דּהָלֵין תֵּעבֵּד. 
11:29	הוּ דֵּין יֵשׁוּע אֵמַר להוּן אֵשַׁאֵלכוּן אָפ אֵנָא מֵלתָא חדָא דּתאִמרוּן לִי וֵאנָא אָמַר אנָא לכוּן בַּאינָא שׁוּלטָנָא הָלֵין עָבֵד אנָא. 
11:30	מַעמוּדִיתֵה דּיוּחַנָן מֵן אַימֵכָּא הי מֵן שׁמַיָא אַו מֵן בּנַי אנָשָׁא אֵמַרו לִי. 
11:31	וֵאתחַשַׁבו בּנַפשׁהוּן וֵאמַרו דֵּאן נאִמַר לֵה דּמֵן שׁמַיָא אָמַר לַן וַלמָנָא לָא הַימֵנתּוּנָיהי. 
11:32	וַדנאִמַר מֵן בּנַי אנָשָׁא דֵּחלתָא הי מֵן עַמָא כֻּלהוּן גֵּיר אַחִידִין הוַו לֵה ליוּחַנָן דּשַׁרִירָאיִת נבִיָא הו. 
11:33	וַענַו וָאמרִין לֵה ליֵשׁוּע לָא יָדעִינַן אָמַר להוּן אָפ לָא אֵנָא אָמַר אנָא לכוּן בַּאינָא שׁוּלטָנָא הָלֵין עָבֵד אנָא. 
12:1	ושַׁרִי דַּנמַלֵל עַמהוּן בּמַתלֵא גַּברָא חַד נצַב כַּרמָא וַאחדּרֵה סיָגָא וַחפַר בֵּה מַעצַרתָּא וַבנָא בֵּה מַגדּלָא וַאוחדֵה לפַלָחֵא וַחזַק. 
12:2	ושַׁדַּר לוָת פַּלָחֵא עַבדֵּה בּזַבנָא דּמֵן פּאִרֵא דּכַרמָא נֵסַב. 
12:3	הֵנוּן דֵּין מחַאוּהי ושַׁדּרוּהי כַּד ספִיק. 
12:4	ושַׁדַּר תּוּב לוָתהוּן עַבדָּא אחרִנָא וָאפ להַו רַגמוּהי וצַלפוּהי ושַׁדּרוּהי בּצַערָא. 
12:5	ושַׁדַּר תּוּב אחרִנָא אָפ להַו קַטלוּהי וַלסַגִּיֵאא עַבדֵּא אחרָנֵא שַׁדַּר ומֵנהוּן מחַו מֵנהוּן דֵּין קַטֵלו. 
12:6	חַרתָא דֵּין חַד בּרָא חַבִּיבָא אִית הוָא לֵה ושַׁדּרֵה לוָתהוּן אחרָיַת אֵמַר גֵּיר כּבַר נֵבהתוּן מֵן בֵּרי. 
12:7	הָנוּן דֵּין פַּלָחֵא אֵמַרו בּנַפשׁהוּן הָנַו יָרתָּא תַּו נֵקטלִיוהי ותֵהוֵא דִּילַן יָרתּוּתָא. 
12:8	וַנסַבו קַטלוּהי וַאפּקוּהי לבַר מֵן כַּרמָא. 
12:9	מָנָא הָכִיל נֵעבֵּד מָרֵא כַּרמָא נאִתֵא נַובֵּד להָנוּן פַּלָחֵא ונֵתּלִיוהי כַּרמָא לַאחרָנֵא. 
12:10	וָאפלָא כּתָבָא הָנָא קרַיתּוּן דּכאִפָא דַּאסלִיו בַּנָיֵא הִי הוָת לרִשָׁא דּזָוִיתָא. 
12:11	מֵן לוָת מָריָא הוָת הָדֵא ואִיתֵיה תֵּדמוּרתָּא בּעַינַין. 
12:12	ובָעֵין הוַו למֵאחדֵּה וַדחֵלו מֵן עַמָא יִדַעו גֵּיר דַּעלַיהוּן אֵמַר מַתלָא הָנָא ושַׁבקוּהי וֵאזַלו. 
12:13	ושַׁדַּרו לוָתֵה אנָשָׁא מֵן סָפרֵא ומֵן דּבֵית הֵרָודֵס דַּנצוּדוּנָיהי בּמֵלתָא. 
12:14	הֵנוּן דֵּין אֵתַו ושַׁאלוּהי מַלפָנָא יָדעִין חנַן דּשַׁרִיר אַנתּ ולָא שׁקִיל אַנתּ צֵפתָא לאנָשׁ לָא גֵּיר חָאַר אַנתּ בּפַּרצוּפֵּא דַּבנַי אנָשָׁא אֵלָא בַּשׁרָרָא אוּרחָא דַּאלָהָא מַלֵפ אַנתּ שַׁלִיט למֵתַּל כּסֵפ רִשָׁא לקֵסַר אַו לָא נֵתֵּל אַו לָא נֵתֵּל. 
12:15	הוּ דֵּין יִדַע נֵכלהוּן וֵאמַר להוּן מָנָא מנַסֵין אנתּוּן לִי אַיתַּו לִי דִּינָרָא אֵחזֵא. 
12:16	וַאיתִּיו לֵה אָמַר להוּן דּמַנוּ צַלמָא הָנָא וַכתָבָא הֵנוּן דֵּין אֵמַרו דּקֵסַר. 
12:17	אָמַר להוּן יֵשׁוּע דּקֵסַר הַבו לקֵסַר ודַאלָהָא לַאלָהָא וַתמַהו הוַו בֵּה. 
12:18	וֵאתַו זַדּוּקָיֵא לוָתֵה הָנוּן דָּאמרִין דַּקיָמתָּא לַיתּ וַמשַׁאלִין הוַו לֵה וָאמרִין. 
12:19	מַלפָנָא מוּשֵׁא כּתַב לַן דֵּאן מָאֵת אַחוּהי דּאנָשׁ ושָׁבֵק אַנתּתָא וַבנַיָא לָא שָׁבֵק נֵסַב אַחוּהי אַנתּתֵה וַנקִים זַרעָא לַאחוּהי. 
12:20	שַׁבעָא אַחִין אִית הוַו קַדמָיָא נסַב אַנתּתָא ומִית ולָא שׁבַק זַרעָא. 
12:21	ודַתרֵין נַסבָּה ומִית כַּד אָפ לָא הוּ שׁבַק זַרעָא ודַתלָתָא הָכוָת. 
12:22	ושַׁבעָתַיהוּן נַסבּוּה ולָא שׁבַקו זַרעָא אחרָיַת כֻּלהוּן מִיתַת אָפ הִי אַנתּתָא. 
12:23	בַּקיָמתָּא הָכִיל דַּאינָא מֵנהוּן תֵּהוֵא אַנתּתָא שַׁבעָתַיהוּן גֵּיר נַסבּוּה. 
12:24	אָמַר להוּן יֵשׁוּע לָא הוָא מֵטֻל הָדֵא טעֵין אנתּוּן דּלָא יָדעִין אנתּוּן כּתָבֵא ולָא חַילֵה דַּאלָהָא. 
12:25	מָא גֵּיר דּקָמו מֵן מִיתֵא לָא נָסבִּין נֵשֵׁא אָפ לָא נֵשֵׁא הָויָן לגַברֵא אֵלָא אִיתַיהוּן אַיכ מַלַאכֵא דּבַשׁמַיָא. 
12:26	עַל מִיתֵא דֵּין דּקָימִין לָא קרַיתּוּן בַּכתָבָא דּמוּשֵׁא אַיכַּנָא מֵן סַניָא אֵמַר לֵה אַלָהָא אֵנָא אנָא אַלָהֵה דַּאברָהָם וַאלָהֵה דּאִיסחָק וַאלָהֵה דּיַעקוּב. 
12:27	ולָא הוָא אַלָהָא דּמִיתֵא אֵלָא דּחַיֵא אַנתּוּן הָכִיל סַגִּי טָעֵין אנתּוּן. 
12:28	וַקרֵב חַד מֵן סָפרֵא וַשׁמַע אֵנוּן דּדָרשִׁין וַחזָא דּשַׁפִּיר אַתִיב להוּן פֵּתגָמָא ושַׁאלֵה אַינַו פּוּקדָּנָא קַדמָיָא דּכֻלהוּן. 
12:29	אָמַר לֵה יֵשׁוּע קַדמָי מֵן כֻּלהוּן פּוּקדָּנֵא שׁמַע אִיסרָיֵל מָריָא אַלָהַן מָריָא חַד הוּ. 
12:30	וַדתֵרחַם למָריָא אַלָהָכ מֵן כֻּלֵה לֵבָּכ ומֵן כֻּלָה נַפשָׁכ ומֵן כֻּלֵה רֵעיָנָכ ומֵן כֻּלֵה חַילָכ הָנַו פּוּקדָּנָא קַדמָיָא. 
12:31	ודַתרֵין דּדָמֵא לֵה דּתַחֵב לקַרִיבָכ אַיכ נַפשָׁכ פּוּקדָּנָא אחרִנָא דּרַבּ מֵן הָלֵין לַיתּ. 
12:32	אָמַר לֵה הַו סָפרָא שַׁפִּיר רַבִּי בַּשׁרָרָא אֵמַרתּ דּחַד הוּ ולַיתּ אחרִין לבַר מֵנֵה. 
12:33	וַדנֵרחמִיוהי אנָשׁ מֵן כֻּלֵה לֵבָּא ומֵן כֻּלֵה רֵעיָנָא ומֵן כֻּלָה נַפשָׁא ומֵן כֻּלֵה חַילָא וַדנֵרחַם קַרִיבֵה אַיכ נַפשֵׁה יַתִּירָא הי מֵן כֻּלהוּן יַקדֵּא ודֵבחֵא. 
12:34	יֵשׁוּע דֵּין חזָיהי דּחַכִּימָאיִת מפַנֵא פֵּתגָמָא ענָא וֵאמַר לֵה לָא הוַיתּ רַחִיק מֵן מַלכּוּתָא דַּאלָהָא ולָא אנָשׁ תּוּב אַמרַח דַּנשַׁאלִיוהי. 
12:35	וַענָא יֵשׁוּע וֵאמַר כַּד מַלֵפ בּהַיכּלָא אַיכַּנָא אָמרִין סָפרֵא דַּמשִׁיחָא בּרֵה הוּ דּדַוִיד. 
12:36	הוּ גֵּיר דַּוִיד אֵמַר בּרוּחָא דּקוּדשָׁא דֵּאמַר מָריָא למָרי תֵּב לָכ מֵן יַמִיני עדַמָא דֵּאסִים בּעֵלדּבָבַיכּ כּוּבשָׁא תּחֵית רֵגלַיכּ. 
12:37	הוּ הָכִיל דַּוִיד קָרֵא לֵה מָרי וַאיכַּנָא בּרֵה אִיתַוהי וכֻלֵה כֵּנשָׁא שָׁמַע הוָא לֵה בַּסִימָאיִת. 
12:38	וַביוּלפָּנֵה אָמַר הוָא להוּן אֵזדַּהרו מֵן סָפרֵא דּצָבֵין דּבֵאסטלֵא נהַלכוּן ורָחמִין שׁלָמָא בּשׁוּקֵא. 
12:39	ורִישׁ מַותּבֵא בַּכנוּשָׁתָא ורִישׁ סמָכֵא בַּחשָׁמיָתָא. 
12:40	הָנוּן דָּאכלִין בָּתֵּא דַּארמלָתָא בּעֵלתָא דּמַורכִין צלַוָתהוּן הֵנוּן נקַבּלוּן דִּינָא יַתִּירָא. 
12:41	וכַד יִתֵב יֵשׁוּע לוּקבַל בֵּית גַּזָא חָאַר הוָא אַיכַּנָא כֵּנשֵׁא רָמֵין עוּרפָנָא בֵּית גַּזָא וסַגִּיֵאא עַתִּירֵא רָמֵין הוַו סַגִּי. 
12:42	וֵאתָת אַרמַלתָּא חדָא מֵסכִּנתָּא אַרמיַת תּרֵין מנִין דּאִיתַיהוּן שָׁמוּנֵא. 
12:43	וַקרָא יֵשׁוּע לתַלמִידַוהי וֵאמַר להוּן אַמִין אָמַר אנָא לכוּן דּהָדֵא אַרמַלתָּא מֵסכִּנתָּא יַתִּיר מֵן כֻּלהוּן אנָשָׁא דּרָמֵין אַרמיַת בֵּית גַּזָא. 
12:44	כֻּלהוּן גֵּיר מֵן מֵדֵּם דּיַתִּיר להוּן אַרמִיו הָדֵא דֵּין מֵן חַסִירוּתָה כֻּל מֵדֵּם דּאִית הוָא לָה אַרמיַתֵה כֻּלֵה קֵניָנָה. 
13:1	וכַד נפַק יֵשׁוּע מֵן הַיכּלָא אֵמַר לֵה חַד מֵן תַּלמִידַוהי מַלפָנָא הָא חזִי אַילֵין כּאִפֵא וַאילֵין בֵּניָנֵא. 
13:2	יֵשׁוּע דֵּין אֵמַר לֵה חָזֵא אַנתּ הָלֵין בֵּניָנֵא רַורבֵא לָא מֵשׁתַּבקָא הָרכָּא כּאִפ עַל כּאִפ דּלָא מֵסתַּתרָא. 
13:3	וכַד יִתֵב יֵשׁוּע בּטוּרָא דּזַיתֵּא לוּקבַל הַיכּלָא שַׁאלוּהי כּאִפָא ויַעקוּב ויוּחַנָן וַאנדּרֵאוָס בַּלחוּדַיהוּן. 
13:4	אֵמַר לַן אֵמַתי הָלֵין נֵהויָן ומָנָא אָתָא מָא דּקַרִיבָן הָלֵין כֻּלהֵין למֵשׁתַּלָמוּ. 
13:5	הוּ דֵּין יֵשׁוּע שַׁרִי למאִמַר להוּן חזַו דַּלמָא אנָשׁ נַטעֵיכוּן. 
13:6	סַגִּיֵאא גֵּיר נאִתוּן בּשֵׁמי ונאִמרוּן דֵּאנָא אנָא וַלסַגִּיֵאא נַטעוּן. 
13:7	מָא דֵּין דַּשׁמַעתּוּן קרָבֵא וטֵבָּא דּקאִרסֵא לָא תֵּדחלוּן עתִיד הוּ דּנֵהוֵא אֵלָא לָא עדַכִּיל חַרתָא. 
13:8	נקוּם גֵּיר עַמָא עַל עַמָא ומַלכּוּ עַל מַלכּוּ ונֵהווּן זַועֵא בּדוּכָּא דּוּכָּא ונֵהווּן כַּפנֵא וַשׁגוּשׁיֵא הָלֵין רִשָׁא אֵנֵין דּחֵבלֵא. 
13:9	חזַו דֵּין אַנתּוּן נַפשׁכוּן נַשׁלמוּנָכוּן גֵּיר לדַיָנֵא ובַכנוּשָׁתהוּן תֵּתנַגּדוּן וַקדָם מַלכֵּא והִגמוּנֵא תּקוּמוּן מֵטֻלָתי לסָהדּוּתהוּן. 
13:10	לוּקדַם דֵּין עתִידָא דּתֵתכּרֵז סבַרתי בּכֻלהוּן עַממֵא. 
13:11	מָא דַּמקַרבִין לכוּן דֵּין דּנַשׁלמוּנָכוּן לָא תּקַדּמוּן תּאִצפּוּן מָנָא תּמַללוּן ולָא תֵּרנוּן אֵלָא מֵדֵּם דּמֵתִיהֵב לכוּן בּהָי שָׁעתָא הַו מַלֵלו לָא הוָא גֵּיר אַנתּוּן ממַללִין אֵלָא רוּחָא דּקוּדשָׁא. 
13:12	נַשׁלֵם דֵּין אַחָא לַאחוּהי למַותָּא וַאבָא לַברֵה וַנקוּמוּן בּנַיָא עַל אַבָהַיהוּן וַנמִיתוּן אֵנוּן. 
13:13	ותֵהווּן סנִיאיִן מֵן כֻּלנָשׁ מֵטֻל שֵׁמי מַן דֵּין דַּנסַיבַּר עדַמָא לחַרתָא הוּ נִחֵא. 
13:14	מָא דֵּין דַּחזַיתּוּן אָתָא טַנפתָא דּחוּרבָּא הָי דַּאמִירָא בּדָנִיאיֵל נבִיָא דּקָימָא אַיכָּא דּלָא וָלֵא הַו דּקָרֵא נֵסתַּכַּל הָידֵּין אַילֵין דּבִיהוּד אֵנוּן נֵערקוּן לטוּרָא. 
13:15	ומַן דּבֵאגָּרָא הו לָא נֵחוּת ולָא נֵעוּל למֵשׁקַל מֵדֵּם מֵן בַּיתֵּה. 
13:16	ומַן דַּבחַקלָא הו לָא נֵתהפֵכ לבֵסתּרֵה דּנֵשׁקוּל לבָשֵׁה. 
13:17	וָי דֵּין לבַטנָתָא ולַאילֵין דּמַינקָן בּהָנוּן יַומָתָא. 
13:18	צַלַו דֵּין דּלָא נֵהוֵא ערוּקִיכוּן בּסַתוָא. 
13:19	נֵהוֵא גֵּיר בּיַומָתָא הָנוּן אוּלצָנָא דּלָא הוָא אַכוָתֵה מֵן רִישׁ בּרִיתָא דַּברָא אַלָהָא עדַמָא להָשָׁא ולָא נֵהוֵא. 
13:20	וֵאלוּ לָא מָריָא דּכַרִי יַומָתָא הָנוּן לָא חָיֵא הוָא כֻּל בּסַר אֵלָא מֵטֻל גּבַיָא דַּגבָא כַּרִי יַומָתָא הָנוּן. 
13:21	הָידֵּין אֵן אנָשׁ נאִמַר לכוּן דּהָא הָרכָּא הו משִׁיחָא והָא הָרתַּמָן לָא תּהַימנוּן. 
13:22	נקוּמוּן גֵּיר משִׁיחֵא דּדַגָּלוּתָא וַנבִיֵא דּכַדָּבוּתָא ונֵתּלוּן אָתוָתָא ותֵדמרָתָא ונַטעוּן אֵן מֵשׁכּחָא אָפ לַגבַיָא. 
13:23	אַנתּוּן דֵּין אֵזדַּהרו הָא קַדּמֵת אֵמרֵת לכוּן כֻּל מֵדֵּם. 
13:24	בּהָנוּן דֵּין יַומָתָא בָּתַר אוּלצָנָא הַו שֵׁמשָׁא נֵחשַׁכ וסַהרָא לָא נֵתֵּל נוּהרֵה. 
13:25	וכַוכּבֵא נֵפּלוּן מֵן שׁמַיָא וחַילַוָתָא דַּשׁמַיָא נֵתּתּזִיעוּן. 
13:26	והָידֵּין נֵחזוּנָיהי לַברֵה דּאנָשָׁא כַּד אָתֵא בַּענָנֵא עַם חַילָא רַבָּא ועַם שׁוּבחָא. 
13:27	הָידֵּין נשַׁדַּר מַלַאכַוהי וַנכַנֵשׁ לַגבַוהי מֵן אַרבּעָתַיהֵין רוּחֵא מֵן רִשָׁה דַּארעָא וַעדַמָא לרִשָׁה דַּשׁמַיָא. 
13:28	מֵן תִּתָּא דֵּין יִלַפו פֵּלֵאתָא דּמָא דּרַכ סַוכֵּיה וַפרַעו טַרפֵיה יָדעִין אנתּוּן דַּמטָא קַיטָא. 
13:29	הָכַנָא אָפ אַנתּוּן מָא דַּחזַיתּוּן הָלֵין דּהָויָן דַּעו דּקַרִיבָא הי עַל תַּרעָא. 
13:30	אַמִין אָמַר אנָא לכוּן דּלָא תֵּעבַּר שַׁרבּתָא הָדֵא עדַמָא דּהָלֵין כֻּלהֵין נֵהויָן. 
13:31	שׁמַיָא וַארעָא נֵעבּרוּן ומֵלַי לָא נֵעבּרָן. 
13:32	עַל דֵּין יַומָא הַו ועַל שָׁעתָא הָי אנָשׁ לָא יָדַע אָפלָא מַלַאכֵא דַּשׁמַיָא ולָא בּרָא אֵלָא אֵן אַבָא. 
13:33	חזַו אֵתּתּעִירו וצַלַו לָא גֵּיר יָדעִין אנתּוּן אֵמַתי הוּ זַבנָא. 
13:34	אַיכ גַּברָא הו גֵּיר דַּחזַק וַשׁבַק בַּיתֵּה ויַהב שׁוּלטָנָא לעַבדַּוהי וַלאנָשׁ אנָשׁ עבָדֵה וַלתָרעָא פַּקֵד דּנֵהוֵא עִיר. 
13:35	אֵתּתּעִירו הָכִיל דּלָא יָדעִין אנתּוּן אֵמַתי אָתֵא מָרֵה דּבַיתָּא בּרַמשָׁא אַו בּפֵלגֵּה דּלִליָא אַו בּמַקרָא תַּרנָגלָא אַו בּצַפרָא. 
13:36	דַּלמָא נאִתֵא מֵן שֵׁליָא ונֵשׁכַּחכוּן כַּד דַּמכִּין אנתּוּן. 
13:37	מֵדֵּם דַּלכוּן דֵּין אָמַר אנָא לכֻלכוּן הוּ אָמַר אנָא הוַיתּוּן עִירִין. 
14:1	בָּתַר דֵּין תּרֵין יַומִין הָוֵא הוָא פֵּצחָא דּפַטִירֵא ובָעֵין הוַו רַבַּי כָּהנֵא וסָפרֵא אַיכַּנָא בּנֵכלָא נֵאחדוּן ונֵקטלוּנָיהי. 
14:2	וָאמרִין הוַו לָא בּעַדעִדָא דַּלמָא נֵהוֵא שׁגוּשׁיָא בּעַמָא. 
14:3	וכַד הוּ אִיתַוהי בּבֵית‌עַניָא בּבַיתֵּה דּשֵׁמעוּן גַּרבָּא כַּד סמִיכ אֵתָת אַנתּתָא דּאִית עלֵיה שָׁטִיפתָּא דּבֵסמָא דּנַרדִּין רִשָׁיָא סַגִּי דּמַיָא וַפתַחתָה וַאשׁפַּעתָה עַל רִשֵׁה דּיֵשׁוּע. 
14:4	אִית הוַו דֵּין אנָשָׁא מֵן תַּלמִידֵא דֵּאתבֵּאשׁ להוּן בּנַפשׁהוּן וֵאמַרו דַּלמָנָא הוָא אַבדָּנָא דּהָנָא בֵּסמָא. 
14:5	מֵשׁכַּח הוָא גֵּיר למֵזדַּבָּנוּ יַתִּיר מֵן תּלָתמָאא דִּינָרִין וַלמֵתִיהָבוּ למֵסכִּנֵא ומֵזדַּעפִּין הוַו בֵּה. 
14:6	הוּ דֵּין יֵשׁוּע אֵמַר שׁוּבקוּה מָנָא מַהרִין אנתּוּן לָה עבָדָא שַׁפִּירָא עֵבדַּת לוָתי. 
14:7	בּכֻלזבַן גֵּיר מֵסכִּנֵא אִית לכוּן עַמכוּן וֵאמַתי דּצָבֵין אנתּוּן מֵשׁכּחִין אנתּוּן דּתֵעבּדוּן להוּן דּשַׁפִּיר אֵנָא דֵּין לָא בּכֻלזבַן אִיתַי לוָתכוּן. 
14:8	הַו דּאִית הוָא לָה להָדֵא עֵבדַּת וקַדּמַת אַיכ דּלַקבוּרתָּא בַּסמַת גּוּשׁמי. 
14:9	וַאמִין אָמַר אנָא לכוּן דּכֻל אַיכָּא דּתֵתכּרֵז סבַרתי הָדֵא בּכֻלֵה עָלמָא וָאפ מֵדֵּם דּעֵבדַּת הָדֵא נֵתמַלַל לדוּכרָנָה. 
14:10	יִהוּדָא דֵּין סכַריוּטָא חַד מֵן תּרֵעסַר אֵזַל לוָת רַבַּי כָּהנֵא אַיכ דּנַשׁלמִיוהי להוּן ליֵשׁוּע. 
14:11	הֵנוּן דֵּין כַּד שׁמַעו חדִיו וֵאשׁתַּודִּיו כֵּספָּא דּנֵתּלוּן לֵה ובָעֵא הוָא לֵה פֵּלעָא דּנַשׁלמִיוהי. 
14:12	וַביַומָא קַדמָיָא דּפַטִירֵא דּבֵה דָּבחִין יִהוּדָיֵא פֵּצחָא אָמרִין לֵה תַּלמִידַוהי אַיכָּא צָבֵא אַנתּ דּנאִזַל נטַיֵב לָכ דּתֵאכוּל פֵּצחָא. 
14:13	ושַׁדַּר תּרֵין מֵן תַּלמִידַוהי וֵאמַר להוּן זֵלו לַמדִינתָּא והָא פָּגַע בּכוּן גַּברָא דַּשׁקִיל מָאנָא דּמַיָא זֵלו בָּתרֵה. 
14:14	ולַאיכָּא דּעָאֵל אֵמַרו למָרֵא בַּיתָּא רַבַּן אָמַר אַיכַּו בֵּית מַשׁריָא אַיכָּא דֵּאכוּל עַם תַּלמִידַי פֵּצחָא. 
14:15	והָא מחַוֵא לכוּן עֵלִיתָא רַבּתָא דַּמשַׁויָא וַמטַיבָא תַּמָן תַּקֵנו לַן. 
14:16	וַנפַקו תַּלמִידַוהי וֵאתַו לַמדִינתָּא וֵאשׁכַּחו אַיכַּנָא דֵּאמַר להוּן וטַיֵבו פֵּצחָא. 
14:17	וכַד הוָא רַמשָׁא אֵתָא עַם תּרֵעסַרתֵּה. 
14:18	וכַד סמִיכִין ולָעסִין אֵמַר יֵשׁוּע אַמִין אָמַר אנָא לכוּן דּחַד מֵנכוּן דָּאכֵל עַמי הוּ נַשׁלמַני. 
14:19	הֵנוּן דֵּין שַׁרִיו מֵתּתּעִיקִין וָאמרִין לֵה חַד חַד למָא אֵנָא. 
14:20	הוּ דֵּין אֵמַר להוּן חַד מֵן תּרֵעסַר דּצָבַע עַמי בּלַגּתָא. 
14:21	וַברֵה דּאנָשָׁא אָזֵל אַיכַּנָא דַּכתִיב עלַוהי וָי דֵּין לגַברָא הַו דּבאִידֵה מֵשׁתּלֵם בּרֵה דּאנָשָׁא פַּקָח הוָא לֵה לגַברָא הַו אֵלוּ לָא אֵתִילֵד. 
14:22	וכַד הֵנוּן לָעסִין נסַב יֵשׁוּע לַחמָא ובַרֵכ וַקצָא ויַהב להוּן וֵאמַר להוּן סַבו הָנָא אִיתַוהי פַּגרי. 
14:23	וַנסַב כָּסָא וַאודִּי ובַרֵכ ויַהב להוּן וֵאשׁתִּיו מֵנֵה כֻּלהוּן. 
14:24	וֵאמַר להוּן הָנַו דֵּמי דּדִיַתִקאִ חדַתָא דַּחלָפ סַגִּיֵאא מֵתֵאשֵׁד. 
14:25	אַמִין אָמַר אנָא לכוּן דּתוּב לָא אֵשׁתֵּא מֵן יַלדָּא דַּגפֵתָּא עדַמָא ליַומָא הַו דּבֵה אֵשׁתֵּיוהי חַדתָּאיִת בּמַלכּוּתֵה דַּאלָהָא. 
14:26	ושַׁבַּחו וַנפַקו לטוּר זַיתֵּא. 
14:27	וֵאמַר להוּן יֵשׁוּע דּכֻלכוּן תֵּתכַּשׁלוּן בִּי בּהָנָא לִליָא כּתִיב גֵּיר דֵּאמחֵא לרָעיָא ונֵתבַּדּרוּן אֵמרַוהי. 
14:28	אֵלָא מָא דּקָמֵת קָדֵם אנָא לכוּן לַגלִילָא. 
14:29	אָמַר לֵה כּאִפָא אֵן כֻּלהוּן נֵתכַּשׁלוּן אֵלָא לָא אֵנָא. 
14:30	אָמַר לֵה יֵשׁוּע אַמִין אָמַר אנָא לָכ דַּאנתּ יַומָנָא בּלִליָא הָנָא קדָם דּנֵקרֵא תַּרנָגלָא תַּרתֵּין זַבנִין תּלָת תֵּכפּוּר בִּי. 
14:31	הוּ דֵּין יַתִּירָאיִת אָמַר הוָא דֵּאן נֵהוֵא לִי לַממָת עַמָכ לָא אֵכפּוּר בָּכ מָרי וַאכוָתֵה אָפ כֻּלהוּן אֵמַרו. 
14:32	וֵאתַו לדוּכּתָא אַידָא דּמֵתקַריָא גֵּדּסִמַן וֵאמַר לתַלמִידַוהי תֵּבו הָרכָּא עַד מצַלֵא אנָא. 
14:33	וַדבַר עַמֵה לכאִפָא וַליַעקוּב וַליוּחַנָן ושַׁרִי למֵתכּמָרוּ וַלמֵתּתּעָקוּ. 
14:34	וֵאמַר להוּן כַּריָא הי לָה לנַפשׁי עדַמָא למַותָּא קַוַו הָרכָּא וֵאתּתּעִירו. 
14:35	וַקרֵב קַלִיל וַנפַל עַל אַרעָא וַמצַלֵא הוָא דֵּאן מֵשׁכּחָא תֵּעבַּר מֵנֵה שָׁעתָא. 
14:36	וֵאמַר אַבָא אָבי כֻּל מֵדֵּם מֵשׁכַּח אַנתּ אַעבַּר מֵני כָּסָא הָנָא אֵלָא לָא צֵביָני דִּילי אֵלָא דִּילָכ. 
14:37	וֵאתָא אֵשׁכַּח אֵנוּן כַּד דַּמכִּין וֵאמַר לכאִפָא שֵׁמעוּן דּמֵכתּ לָכ לָא אֵשׁכַּחתּ חדָא שָׁעָא למֵתּתּעָרוּ. 
14:38	אֵתּתּעִירו וצַלַו דּלָא תֵּעלוּן לנֵסיוּנָא רוּחָא צָביָא וַמטַיבָא אֵלָא פַּגרָא כּרִיה. 
14:39	וֵאזַל תּוּב צַלִי והִי מֵלתָא אֵמַר. 
14:40	וַהפַכ אֵתָא תּוּב אֵשׁכַּח אֵנוּן כַּד דַּמכִּין מֵטֻל דּעַינַיהוּן יַקִירָן הוַי ולָא יָדעִין הוַו מָנָא נאִמרוּן לֵה. 
14:41	וֵאתָא דַּתלָת זַבנִין וֵאמַר להוּן דּמַכו מֵכִּיל וֵאתּתּנִיחו מטָת חַרתָא וֵאתָת שָׁעתָא והָא מֵשׁתּלֵם בּרֵה דּאנָשָׁא בּאִידַיהוּן דּחַטָיֵא. 
14:42	קוּמו נאִזַל הָא קרֵב הַו דּמַשׁלֵם לִי. 
14:43	ועַד הוּ ממַלֵל אֵתָא יִהוּדָא סכַריוּטָא חַד מֵן תּרֵעסַר ועַמָא סַגִּיָאא עַם סַפסִרֵא וחוּטרֵא מֵן לוָת רַבַּי כָּהנֵא וסָפרֵא וקַשִׁישֵׁא. 
14:44	ויַהב להוּן אָתָא מַשׁלמָנָא הַו דּמַשׁלֵם וֵאמַר הַו דּנָשֵׁק אנָא הוּיוּ אוּחדּוּהי זהִירָאיִת וַאובּלוּהי. 
14:45	ובַר שָׁעתֵה קרֵב וֵאמַר לֵה רַבִּי רַבִּי ונַשׁקֵה. 
14:46	הֵנוּן דֵּין אַרמִיו עלַוהי אִידַיָא וַאחדּוּהי. 
14:47	חַד דֵּין מֵן הָנוּן דּקָימִין שׁמַט סַיפָא וַמחָיהי לעַבדֵּה דּרַבּ כָּהנֵא ושַׁקלָה אֵדנֵה. 
14:48	הוּ דֵּין יֵשׁוּע ענָא וֵאמַר להוּן אַיכ דּעַל גַּיָסָא נפַקתּוּן בּסַיפֵא וַבחוּטרֵא דּתֵאחדּוּנָני. 
14:49	כֻּליוּם לוָתכוּן הוִית כַּד מַלֵפ אנָא בּהַיכּלָא ולָא אֵחַדּתּוּנָני אֵלָא דּנֵשׁלמוּן כּתָבֵא הוָת הָדֵא. 
14:50	הָידֵּין שַׁבקוּהי תַּלמִידַוהי וַערַקו. 
14:51	וַעלַימָא חַד אָתֵא הוָא בָּתרֵה וַעטִיפ סֵדּוּנָא עַרטֵל וַאחדּוּהי. 
14:52	הוּ דֵּין שׁבַק סֵדּוּנָא וַערַק עַרטֵל. 
14:53	וַאובּלוּהי ליֵשׁוּע לוָת קַיָפָא רַבּ כָּהנֵא וֵאתכַּנַשׁו לוָתֵה כֻּלהוּן רַבַּי כָּהנֵא וסָפרֵא וקַשִׁישֵׁא. 
14:54	שֵׁמעוּן דֵּין מֵן רוּחקָא אָתֵא הוָא בָּתרֵה עדַמָא לגַו דָּרתָּא דּרַבּ כָּהנֵא ויָתֵב הוָא עַם משַׁמשָׁנֵא ושָׁחֵן לוּקבַל נוּרָא. 
14:55	רַבַּי כָּהנֵא דֵּין וכֻלֵה כֵּנשׁהוּן בָּעֵין הוַו עַל יֵשׁוּע סָהדּוּתָא דַּנמִיתוּנָיהי ולָא אֵשׁכַּחו. 
14:56	כַּד סַגִּיֵאא גֵּיר מַסהדִין הוַו עלַוהי לָא שַׁויָן הוַי סָהדּוָתהוּן. 
14:57	אנָשִׁין דֵּין קָמו עלַוהי סָהדֵּא דּשׁוּקרָא וֵאמַרו. 
14:58	דַּחנַן שׁמַענָיהי דֵּאמַר דֵּאנָא שָׁרֵא אנָא הַיכּלָא הָנָא דַּעבִיד בּאִידַיָא ולַתלָתָא יַומִין בָּנֵא אנָא אחרִנָא דּלָא עבִיד בּאִידַיָא. 
14:59	וָאפלָא דֵּין הָכַנָא שַׁויָא הוָת סָהדּוּתהוּן. 
14:60	וקָם רַבּ כָּהנֵא בַּמצַעתָא ושַׁאלֵה ליֵשׁוּע וֵאמַר לָא מפַנֵא אַנתּ פֵּתגָמָא מָנָא מַסהדִין עלַיכּ הָלֵין. 
14:61	הוּ דֵּין שַׁתִּיק הוָא ומֵדֵּם לָא ענָיהי ותוּב שַׁאלֵה רַבּ כָּהנֵא וֵאמַר אַנתּ הוּ משִׁיחָא בּרֵה דַּמבַרכָא. 
14:62	הוּ דֵּין יֵשׁוּע אֵמַר לֵה אֵנָא אנָא ותֵחזוּן לַברֵה דּאנָשָׁא דּיָתֵב מֵן יַמִינָא דּחַילָא וָאתֵא עַל ענָנַי שׁמַיָא. 
14:63	רַבּ כָּהנֵא דֵּין צרָא כּוּתִּינֵה וֵאמַר מָנָא מֵכִּיל מֵתבּעֵין לַן סָהדֵּא. 
14:64	הָא מֵן פּוּמֵה שׁמַעתּוּן גּוּדָּפָא מָנָא מֵתחזֵא לכוּן הֵנוּן דֵּין כֻּלהוּן דָּנו דּחַיָב הוּ מַותָּא. 
14:65	ושַׁרִיו אנָשִׁין רָקִין בּפַּרצוּפֵּה וַמחַפֵּין אַפַּוהי וַמקַפּחִין לֵה וָאמרִין אֵתנַבָּא ודַחשֵׁא מָחֵין הוַו לֵה עַל פַּכַּוהי. 
14:66	וכַד שֵׁמעוּן לתַחתּ בּדָרתָּא אֵתָת עלַימתָא חדָא דּרַבּ כָּהנֵא. 
14:67	חזָתֵה דּשָׁחֵן וחָרַת בֵּה וָאמרָא לֵה וָאפ אַנתּ עַם יֵשׁוּע הוַיתּ נָצרָיָא. 
14:68	הוּ דֵּין כּפַר וֵאמַר לָא יָדַע אנָא מָנָא אָמרָא אַנתּי וַנפַק לבַר לסֵפָּא וַקרָא תַּרנָגלָא. 
14:69	וַחזָתֵה תּוּב עלַימתָא הָי ושַׁריַת דּתאִמַר לַאילֵין דּקָימִין דָּאפ הָנָא מֵנהוּן הוּ. 
14:70	הוּ דֵּין תּוּב כּפַר ובָתַר קַלִיל תּוּב הָנוּן דּקָימִין אֵמַרו לכאִפָא שַׁרִירָאיִת מֵנהוּן אַנתּ אָפ גֵּיר גּלִילָיָא אַנתּ ומַמללָכ דָּמֵא. 
14:71	הוּ דֵּין שַׁרִי הוָא מַחרֵם ויָמֵא דּלָא יָדַע אנָא לגַברָא הָנָא דָּאמרִין אנתּוּן. 
14:72	ובָה בּשָׁעתָא קרָא תַּרנָגלָא דּתַרתֵּין זַבנִין וֵאתּדּכַר שֵׁמעוּן מֵלתֵה דּיֵשׁוּע דֵּאמַר הוָא לֵה דַּקדָם דּנֵקרֵא תַּרנָגלָא תַּרתֵּין זַבנִין תּלָת תֵּכפּוּר בִּי ושַׁרִי דּנֵבכֵּא. 
15:1	ומֵחדָא בּצַפרָא עבַדו מֵלכָּא רַבַּי כָּהנֵא עַם קַשִׁישֵׁא ועַם סָפרֵא ועַם כֻּלָה כּנוּשׁתָּא וֵאסַרו ליֵשׁוּע וַאובּלוּהי וַאשׁלמוּהי לפִּילַטָוס. 
15:2	ושַׁאלֵה פִּילַטָוס אַנתּ הוּ מַלכָּא דִּיהוּדָיֵא הוּ דֵּין ענָא וֵאמַר לֵה אַנתּ אֵמַרתּ. 
15:3	וָאכלִין הוַו קַרצַוהי רַבַּי כָּהנֵא בּסַגִּיָאתָא. 
15:4	הוּ דֵּין פִּילַטָוס תּוּב שַׁאלֵה וֵאמַר לֵה לָא מפַנֵא אַנתּ פֵּתגָמָא חזִי כּמָא מַסהדִין עלַיכּ. 
15:5	הוּ דֵּין יֵשׁוּע מֵדֵּם פֵּתגָמָא לָא יַהב אַיכַּנָא דּנֵתּדַּמַר פִּילַטָוס. 
15:6	מעָד הוָא דֵּין בּכֻל עאִדָא למֵשׁרָא להוּן אַסִירָא חַד אַינָא דּשָׁאלִין. 
15:7	ואִית הוָא חַד דּמֵתקרֵא בַּר‌אַבַּא דַּאסִיר הוָא עַם עָבדַּי אֵסטַסִין הָנוּן דּקֵטלָא בֵּאסטַסִין עבַדו. 
15:8	וַקעַו עַמָא ושַׁרִיו למֵשַׁאל אַיכ דַּמעָד הוָא עָבֵד להוּן. 
15:9	הוּ דֵּין פִּילַטָוס ענָא וֵאמַר צָבֵין אנתּוּן אֵשׁרֵא לכוּן מַלכָּא דִּיהוּדָיֵא. 
15:10	יָדַע הוָא גֵּיר פִּילַטָוס דּמֵן חסָמָא אַשׁלמוּהי רַבַּי כָּהנֵא. 
15:11	רַבַּי כָּהנֵא דֵּין יַתִּירָאיִת חַפֵּטו לכֵנשֵׁא דַּלבַר‌אַבַא נֵשׁרֵא להוּן. 
15:12	הוּ דֵּין פִּילַטָוס אֵמַר להוּן מָנָא הָכִיל צָבֵין אנתּוּן אֵעבֵּד להָנָא דּקָרֵין אנתּוּן מַלכָּא דִּיהוּדָיֵא. 
15:13	הֵנוּן דֵּין תּוּב קעַו זקוּפָיהי. 
15:14	הוּ דֵּין פִּילַטָוס אֵמַר להוּן מָנָא גֵּיר דּבִישׁ עבַד והֵנוּן יַתִּירָאיִת קָעֵין הוַו זקוּפָיהי. 
15:15	פִּילַטָוס דֵּין צבָא דּנֵעבֵּד צֵביָנָא לכֵנשֵׁא וַשׁרָא להוּן לבַר‌אַבַּא וַאשׁלֵם להוּן ליֵשׁוּע כַּד מנַגַּד דּנֵזדּקֵפ. 
15:16	אֵסטרַטִיוּטֵא דֵּין אַובּלוּהי לגַו דָּרתָּא דּאִיתֵיה פּרֵטָורִיָן וַקרַו לכֻלָה אֵספִּיר. 
15:17	וַאלבּשׁוּהי אַרגָונֵא וַגדַלו סָמו לֵה כּלִילָא דּכוּבֵּא. 
15:18	ושַׁרִיו למֵשַׁאל בַּשׁלָמֵה שׁלָם מַלכָּא דִּיהוּדָיֵא. 
15:19	ומָחֵין הוַו לֵה עַל רִשֵׁה בּקַניָא ורָקִין הוַו בַּאפַּוהי ובָרכִּין הוַו עַל בּוּרכַּיהוּן וסָגדִּין לֵה. 
15:20	וכַד בַּזַחו בֵּה אַשׁלחוּהי אַרגָונֵא וַאלבּשׁוּהי מָאנַוהי וַאפּקוּהי דּנֵזקפוּנָיהי. 
15:21	ושַׁחַרו חַד דּעָבַר הוָא שֵׁמעוּן קוּרִינָיָא דָּאתֵא הוָא מֵן קרִיתָא אַבוּהי דַּאלֵכּסַנדּרָוס וַדרוּפָוס דּנֵשׁקוּל זקִיפֵה. 
15:22	וַאיתּיוּהי לגָּגוּלתָּא דּוּכּתָא דּמֵתפַּשׁקָא קַרקַפתָא. 
15:23	ויַהבו לֵה למֵשׁתָּא חַמרָא דַּחלִיט בֵּה מוּרָא הוּ דֵּין לָא נסַב. 
15:24	וכַד זַקפּוּהי פַּלֵגו מָאנַוהי וַארמִיו עלַיהוּן פֵּסָא מַנוּ מָנָא נֵסַב. 
15:25	אִית הוָא דֵּין שָׁעֵא תּלָת כַּד זַקפּוּהי. 
15:26	וַכתִיבָא הוָת עֵלתָא דּמַותֵּה בַּכתָבָא הָנָא הו מַלכָּא דִּיהוּדָיֵא. 
15:27	וַזקַפו עַמֵה תּרֵין לֵסטָיֵא חַד מֵן יַמִינֵה וחַד מֵן סֵמָלֵה. 
15:28	וַשׁלֵם כּתָבָא דֵּאמַר דּעַם עַוָלֵא אֵתחשֵׁב. 
15:29	וָאפ אַילֵין דֵּין דּעָברִין הוַו מגַדּפִין הוַו עלַוהי וַמנִידִין רִשַׁיהוּן וָאמרִין אוּן שָׁרֵא הַיכּלָא ובָנֵא לֵה לַתלָתָא יַומִין. 
15:30	פַּצָא נַפשָׁכ וחוּת מֵן זקִיפָא. 
15:31	והָכַנָא אָפ רַבַּי כָּהנֵא גָּחכִּין הוַו חַד עַם חַד וסָפרֵא וָאמרִין אחרָנֵא אַחִי נַפשֵׁה לָא מֵשׁכַּח למַחָיוּ. 
15:32	משִׁיחָא מַלכֵּה דּאִיסרָיֵל נֵחוּת הָשָׁא מֵן זקִיפָא דּנֵחזֵא וַנהַימֵן בֵּה וָאפ הָנוּן דֵּין דַּזקִיפִין הוַו עַמֵה מחַסדִין הוַו לֵה. 
15:33	וכַד הוַי שֵׁת שָׁעִין הוָא חֵשׁוּכָא עַל כֻּלָה אַרעָא עדַמָא לשָׁעֵא תּשַׁע. 
15:34	ובַתשַׁע שָׁעִין קעָא יֵשׁוּע בּקָלָא רָמָא וֵאמַר אִיל אִיל למָנָא שׁבַקתָּני דּאִיתֵיה אַלָהי אַלָהי למָנָא שׁבַקתָּני. 
15:35	ואנָשִׁין דַּשׁמַעו מֵן הָנוּן דּקָימִין אָמרִין הוַו לאִלִיָא קרָא. 
15:36	רהֵט דֵּין חַד וַמלָא אֵספוּגָּא חַלָא וֵאסַר בּקַניָא דּנַשׁקֵיוהי וֵאמַרו שׁבוּקו נֵחזֵא אֵן אָתֵא אִלִיָא מַחֵת לֵה. 
15:37	הוּ דֵּין יֵשׁוּע קעָא בּקָלָא רָמָא וַשׁלֵם. 
15:38	וַאפַּי תַּרעָא דּהַיכּלָא אֵצטרִי לַתרֵין מֵן לעֵל עדַמָא לתַחתּ. 
15:39	כַּד חזָא דֵּין קֵנטרוּנָא הַו דּקָאֵם הוָא לוָתֵה דּהָכַנָא קעָא וַשׁלֵם אֵמַר שַׁרִירָאיִת הָנָא גַּברָא בּרֵה הוָא דַּאלָהָא. 
15:40	אִית הוַי דֵּין אָפ נֵשֵׁא מֵן רוּחקָא דּחָזיָן הוַי מַריַם מַגדּלָיתָּא ומַריַם אֵמֵה דּיַעקוּב זעוּרָא וַדיָוסאִ ושָׁלוּם. 
15:41	הָנֵין דּכַד הוּ בַּגלִילָא נַקִיפָן הוַי לֵה וַמשַׁמשָׁן לֵה וַאחרָניָתָא סַגִּיָאתָא דַּסלֵק הוַי עַמֵה לֻאורִשׁלֵם. 
15:42	וכַד הוָא רַמשָׁא דַּערוּבתָּא דּאִיתֵיה קדָם שַׁבּתָא. 
15:43	אֵתָא יַוסֵפ הַו דּמֵן רָמתָא מיַקרָא בּוּלֵוטאִ אַינָא דָּאפ הוּ מסַכֵּא הוָא למַלכּוּתָא דַּאלָהָא וַאמרַח ועַל לוָת פִּילַטָוס וַשׁאֵל פַּגרֵה דּיֵשׁוּע. 
15:44	פִּילַטָוס דֵּין תּמַה דֵּאן מֵן כַּדּוּ מִית וַקרָא לקֵנטרוּנָא ושַׁאלֵה דֵּאן מֵן קדָם עֵדָּנָא מִית. 
15:45	וכַד יִלֵפ יַהב פַּגרֵה ליַוסֵפ. 
15:46	וַזבַן יַוסֵפ כֵּתָּנָא וַאחתֵה וכַרכֵה בֵּה וסָמֵה בּקַברָא דַּנקִיר הוָא בּשׁוּעָא ועַגֵּל כּאִפָא עַל תַּרעֵה דּקַברָא. 
15:47	מַריַם דֵּין מַגדּלָיתָּא ומַריַם הָי דּיוּסאִ חזַי אַיכָּא דֵּאתּתּסִים. 
16:1	וכַד עֵברַת שַׁבּתָא מַריַם מַגדּלָיתָּא ומַריַם דּיַעקוּב ושָׁלוּם זבַן הֵרוּמֵא דּנאִתיָן נֵמשׁחָנָיהי. 
16:2	בּשַׁפרָא דֵּין בּחַד בּשַׁבָּא אֵתַי לבֵית קבוּרָא כַּד דּנַח שֵׁמשָׁא. 
16:3	וָאמרָן הוַי בּנַפשׁהֵין מַן דֵּין עַגֵּל לַן כּאִפָא מֵן תַּרעָא דּבֵית קבוּרָא. 
16:4	וחָר חזַי דַּמעַגּלָא הָי כּאִפָא רַבָּא הוָת גֵּיר טָב. 
16:5	ועַלֵין לבֵית קבוּרָא וַחזַי עלַימָא דּיָתֵב מֵן יַמִינָא וַעטִיפ אֵסטלָא חֵוָרתָּא וַתמַה. 
16:6	הוּ דֵּין אֵמַר להֵין לָא תֵּדחלָן ליֵשׁוּע נָצרָיָא בָּעיָן אנתֵּין הַו דֵּאזדּקֵפ קָם לֵה לָא הוָא תּנָן הָא דּוּכּתָא אַיכָּא דּסִים הוָא. 
16:7	אֵלָא זֵלֵין אֵמַרֵין לתַלמִידַוהי וַלכאִפָא דּהָא קָדֵם לכוּן לַגלִילָא תַּמָן תֵּחזוּנָיהי אַיכַּנָא דֵּאמַר לכוּן. 
16:8	וכַד שׁמַע ערַק וַנפַק מֵן קַברָא אַחִיד הוָא להֵין גֵּיר תֵּהרָא וַרתִיתָא וַלאנָשׁ מֵדֵּם לָא אֵמַרֵין דַּחִילָן הוַי גֵּיר. 
16:9	בּשַׁפרָא דֵּין בּחַד בּשַׁבָּא קָם וֵאתחזִי לוּקדַם למַריַם מַגדּלָיתָּא הָי דּשַׁבעָא שׁאִדִין אַפֵּק הוָא מֵנָה. 
16:10	והִי אֵזַלת סַבּרַת להָנוּן דּעַמֵה הוַו דַּאבִילִין הוַו ובָכֵין. 
16:11	והֵנוּן כַּד שׁמַעו דָּאמרָן דּחַי וֵאתחזִי להֵין לָא הַימֵנו אֵנֵין. 
16:12	בָּתַר הָלֵין אֵתחזִי לַתרֵין מֵנהוּן בַּדמוּתָא אחרִתָא כַּד מהַלכִין וָאזִלין לַקרִיתָא. 
16:13	והֵנוּן אֵזַלו אֵמַרו לשַׁרכָּא אָפ לָא להָנוּן הַימֵנו. 
16:14	אחרָיַת דֵּין אֵתחזִי לַחדַעסַר כַּד סמִיכִין וחַסֵד לחַסִירוּת הַימָנוּתהוּן וַלקַשׁיוּת לֵבּהוּן דַּלהָנוּן דַּחזַאוּהי דּקָם לָא הַימֵנו. 
16:15	וֵאמַר להוּן זֵלו לעָלמָא כֻּלֵה וַאכרֵזו סבַרתי בּכֻלָה בּרִיתָא. 
16:16	אַינָא דַּמהַימֵן ועָמֵד חָיֵא וַאינָא דּלָא מהַימֵן מֵתחַיַב. 
16:17	אָתוָתָא דֵּין לַאילֵין דַּמהַימנִין הָלֵין נֵקפָן בּשֵׁמי שׁאִדֵא נַפּקוּן וַבלֵשָׁנֵא חַדתֵא נמַללוּן. 
16:18	וַחוַוָתָא נֵשׁקלוּן וֵאן סַמָא דּמַותָּא נֵשׁתּוּן לָא נַהַר אֵנוּן ואִידַיהוּן נסִימוּן עַל כּרִיהֵא ונֵתחַלמוּן. 
16:19	יֵשׁוּע דֵּין מָרַן מֵן בָּתַר דּמַלֵל עַמהוּן לַשׁמַיָא סלֵק וִיתֵב מֵן יַמִינָא דַּאלָהָא. 
16:20	הֵנוּן דֵּין נפַקו וַאכרֵזו בּכֻל דּוּכָּא ומָרַן מעַדַּר הוָא להוּן ומַשַׁר מֵלַיהוּן בָּאתוָתָא דּעָבדִּין הוַו. 
 