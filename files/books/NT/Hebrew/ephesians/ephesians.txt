 
Ephesians 
1:1	פַּולָוס שׁלִיחָא דּיֵשׁוּע משִׁיחָא בּצֵביָנֵה דַּאלָהָא לַאילֵין דּאִיתַיהוּן בֵּאפֵסָוס קַדִּישֵׁא וַמהַימנֵא בּיֵשׁוּע משִׁיחָא. 
1:2	שׁלָמָא עַמכוּן וטַיבּוּתָא מֵן אַלָהָא אַבוּן ומֵן מָרַן יֵשׁוּע משִׁיחָא. 
1:3	מבַרַכ הוּ אַלָהָא אַבוּהי דּמָרַן יֵשׁוּע משִׁיחָא הַו דּבַרכַן בּכֻל בּוּרכָּן דּרוּח בַּשׁמַיָא בַּמשִׁיחָא. 
1:4	אַיכַּנָא דּקַדֵּם גּבָן בֵּה מֵן קדָם תַּרמיָתֵה דּעָלמָא דּנֵהוֵא קַדִּישֵׁא וַדלָא מוּם קדָמַוהי וַבחוּבָּא קַדֵּם רַשׁמַן לֵה. 
1:5	וסָמַן לַבנַיָא בּיֵשׁוּע משִׁיחָא אַיכ דַּשׁפַר לצֵביָנֵה. 
1:6	דּנֵשׁתַּבַּח שׁוּבחָא דּטַיבּוּתֵה הַו דַּאשׁפַּע עלַין בּיַד חַבִּיבֵה. 
1:7	דּבֵה אִית לַן פּוּרקָנָא ובַדמֵה שׁוּבקָנָא דַּחטָהֵא אַיכ עוּתרָא דּטַיבּוּתֵה. 
1:8	הָי דֵּאתיַתּרַת בַּן בּכֻל חֵכמָא וַבכֻל סוּכָּל. 
1:9	וַאודּעַן ארָזָא דּצֵביָנֵה הַו דּקַדֵּם הוָא סָם דּנֵסעוּר בֵּה. 
1:10	לַמדַבּרָנוּתָא דּמוּלָיהוּן דּזַבנֵא דּכֻלמֵדֵּם מֵן דּרִישׁ נֵתחַדַּת בַּמשִׁיחָא דּבַשׁמַיָא ובַארעָא. 
1:11	ובֵה חנַן אֵתגּבִין אַיכ דּקַדֵּם רַשׁמַן וַצבָא הַו דּכֻל סָעַר אַיכ תַּרעִיתָא דּצֵביָנֵה. 
1:12	דּנֵהוֵא חנַן אַילֵין דּקַדֵּמן סַבַּרן בַּמשִׁיחָא להֵדרָא דּתֵשׁבּוּחתֵּה. 
1:13	דָּאפ אַנתּוּן בֵּה שׁמַעתּוּן מֵלתָא דּקוּשׁתָּא דּאִיתֵיה סבַרתָא דּחַיַיכּוּן ובֵה הַימֵנתּוּן וֵאתחתֵמתּוּן בּרוּחָא דּקוּדשָׁא דַּמלִיכָא הוָת. 
1:14	הָי דּאִיתֵיה רַהבוּנָא דּיָרתּוּתַן לפוּרקָנָא דַּאילֵין דּחָאֵין וַלשׁוּבחָא דּאִיקָרֵה. 
1:15	מֵטֻל הָנָא אָפ אֵנָא הָא מֵן דּשֵׁמעֵת הַימָנוּתכוּן דַּבמָרַן יֵשׁוּע משִׁיחָא וחוּבּכוּן דַּלוָת קַדִּישֵׁא. 
1:16	לָא מֵשׁתַּלֵא אנָא למַודָּיוּ עַל אַפַּיכּוּן וַלמֵעהַדכוּן בַּצלַוָתי. 
1:17	דַּאלָהֵה דּמָרַן יֵשׁוּע משִׁיחָא אַבָא דּתֵשׁבּוּחתָּא נֵתֵּל לכוּן רוּחָא דּחֵכמתָא וַדגֵליָנָא בִּידַעתֵה. 
1:18	ונֵנהרָן עַינֵא דּלֵבַּוָתכוּן דּתֵדּעוּן מָנַו סַברָא דּקֵריָנֵה ומַנוּ עוּתרָא דּשׁוּבחָא דּיָרתּוּתֵה בּקַדִּישֵׁא. 
1:19	ומָנָא הִי יַתִּירוּתָא דּרַבּוּתָא דּחַילֵה בַּן בַּאילֵין דַּמהַימנִינַן אַיכ מַעבּדָנוּתָא דּתוּקפָא דּחַילֵה. 
1:20	דַּעבַד בַּמשִׁיחָא וַאקִימֵה מֵן בֵּית מִיתֵא וַאותּבֵה מֵן יַמִינֵה בַּשׁמַיָא. 
1:21	לעֵל מֵן כֻּלהֵין אַרכַוס ושׁוּלטָנֵא וחַילֵא ומָרַוָתָא וַלעֵל מֵן כֻּל שֵׁם דּמֵשׁתַּמַה לָא בַּלחוּד בּעָלמָא הָנָא אֵלָא אָפ בּדַעתִיד. 
1:22	ושַׁעבֵּד כֻּלמֵדֵּם תּחֵית רֵגלַוהי ולֵה דּאִיתַוהי לעֵל מֵן כֻּל יַהבֵּה רִשָׁא לעִדּתָּא. 
1:23	דּאִיתֵיה גּוּשׁמֵה ושׁוּמלָיָא דּהַו דּכֻל בּכֻל משַׁמלֵא. 
2:1	וָאפ לכוּן דּמִיתִין הוַיתּוּן בַּחטָהַיכּוּן וַבסַכלוָתכוּן. 
2:2	בּהָלֵין דּמֵן קדִים הַלֵכתּוּן הוַיתּוּן בּהֵין אַיכ עָלמָיוּתֵה דּעָלמָא הָנָא וַאיכ צֵביָנֵה דּרִישׁ שׁוּלטָנָא דָּאאַר וַדרוּחָא הָדֵא דּמֵתחַפּטָא בַּבנַיָא דּלָא מֵתּטפִּיסָנוּתָא. 
2:3	בּהָנוּן עבָדֵא דָּאפ חנַן אֵתהַפַּכן בּהוּן מֵן קדִים בַּרגִיגָתָא דּבֵסרַן ועָבדִּין הוַין צֵביָנָא דּבֵסרַן וַדתַרעִיתַן וַבנַיָא הוַין דּרוּגזָא מַליָאיִת אַיכ שַׁרכָּא. 
2:4	אַלָהָא דֵּין דּעַתִּיר בּרַחמַוהי מֵטֻל חוּבֵּה סַגִּיָאא דַּאחבַן. 
2:5	כַּד מִיתִין הוַין בַּחטָהַין אַחיַן עַם משִׁיחָא וַבטַיבּוּתֵה פַּרקַן. 
2:6	וַאקִימַן עַמֵה וַאותּבַן עַמֵה בַּשׁמַיָא בּיֵשׁוּע משִׁיחָא. 
2:7	דַּנחַוֵא לעָלמֵא דָּאתֵין רַבּוּתָא דּעוּתרָא דּטַיבּוּתֵה ובַסִימוּתֵה דַּהוָת עלַין בּיֵשׁוּע משִׁיחָא. 
2:8	בּטַיבּוּתֵה הוּ גֵּיר אֵתפּרֵקן בּהַימָנוּתָא והָדֵא לָא הוָת מֵנכוּן אֵלָא מַוהַבתָּא הי דַּאלָהָא. 
2:9	לָא מֵן עבָדֵא דּלָא אנָשׁ נֵשׁתַּבהַר. 
2:10	בּרִיתָא חנַן גֵּיר דִּילֵה דֵּאתבּרִין בּיֵשׁוּע משִׁיחָא לַעבָדֵא טָבֵא הָנוּן דּמֵן קדִים טַיֵב אַלָהָא דַּבהוּן נהַלֵכ. 
2:11	מֵטֻל הָדֵא הוַיתּוּן עָהדִּין דַּאנתּוּן עַממֵא מֵן קדִים דַּבסַר הוַיתּוּן ומֵתקרֵין הוַיתּוּן עוּרלוּתָא מֵן הָי דּמֵתקַריָא גּזוּרתָּא ואִיתֵיה עבָד אִידַיָא בּבֵסרָא. 
2:12	ואִיתַיכּוּן הוַיתּוּן בּהַו זַבנָא דּלָא משִׁיחָא ונוּכרָיִין הוַיתּוּן מֵן דּוּבָּרֵא דּאִיסרָיֵל וַאכסנָיֵא הוּ לדִיַתִקאִ דּמוּלכָּנָא וַדלָא סבַר הוַיתּוּן וַדלָא אַלָה בּעָלמָא. 
2:13	הָשָׁא דֵּין בּיֵשׁוּע משִׁיחָא אַנתּוּן דּמֵן קדִים רַחִיקִין הוַיתּוּן קַרִיבֵא הוַיתּוּן בַּדמֵה דַּמשִׁיחָא. 
2:14	הוּיוּ גֵּיר שַׁינַן הַו דַּעבַד תַּרתַּיהֵין חדָא וַשׁרָא סיָגָא דּקָאֵם הוָא בַּמצַעתָא. 
2:15	וַבעֵלדּבָבוּתָא בּבֵסרֵה ונָמוּסָא דּפוּקָדֵא בּפוּקדָּנַוהי בַּטֵל דּלַתרַיהוּן נֵברֵא בַּקנוּמֵה לחַד בַּרנָשָׁא חַדתָא וַעבַד שַׁינָא. 
2:16	ורַעִי לַתרַיהוּן בּחַד פּגַר עַם אַלָהָא ובַזקִיפֵה קטַל בּעֵלדּבָבוּתָא. 
2:17	וֵאתָא סַבַּר שׁלָמָא לכוּן לרַחִיקֵא וַלקַרִיבֵא. 
2:18	מֵטֻל דּבֵה הוּ הוָא לַן קוּרָבָא לַתרֵין בַּחדָא רוּח לוָת אַבָא. 
2:19	מֵכִּיל לָא הוַיתּוּן אַכסנָיֵא ולָא תַּותָּבֵא אֵלָא בּנַי מדִינתָּא דּקַדִּישֵׁא וַבנַי בַּיתֵּה דַּאלָהָא. 
2:20	וֵאתבּנִיתּוּן עַל שֵׁתֵאסתָּא דַּשׁלִיחֵא ודַנבִיֵא והוּ הוָא רִישׁ קַרנָא דּבֵניָנָא יֵשׁוּע משִׁיחָא. 
2:21	ובֵה מֵתרַכַּב כֻּלֵה בֵּניָנָא ורָבֵא להַיכּלָא קַדִּישָׁא בּמָריָא. 
2:22	כַּד אָפ אַנתּוּן בֵּה מֵתבּנֵין אנתּוּן למַעמרָא דַּאלָהָא בּרוּח. 
3:1	מֵטֻל הָנָא אֵנָא פַּולָוס אַסִירָא אֵנָא דּיֵשׁוּע משִׁיחָא עַל אַפַּיכּוּן עַממֵא. 
3:2	אֵן שׁמַעתּוּן מדַבּרָנוּתָא דּטַיבּוּתֵה דַּאלָהָא דֵּאתיַהבַּת לִי בּכוּן. 
3:3	דַּבגֵליָנָא אֵתִידַע לִי ארָזָא אַיכַּנָא דּכֵתבֵּת לכוּן בַּזעוּריָתָא. 
3:4	אַיכ מָא דּמֵשׁכּחִיתּוּן כַּד קָרֵין אנתּוּן למֵסתַּכָּלוּ יִדַעתי דַּבארָזֵה דַּמשִׁיחָא. 
3:5	הַו דַּבדָרֵא אחרָנֵא לָא אֵתִידַע לַבנַינָשָׁא אַיכ דּהָשָׁא אֵתגּלִי לַשׁלִיחַוהי קַדִּישֵׁא ולַנבִיַוהי בּרוּח. 
3:6	דּנֵהווּן עַממֵא בּנַי יָרתּוּתֵה ושַׁותָּפֵא דּפַגרֵה וַדמוּלכָּנָא דֵּאתִיהֵב בֵּה בּיַד אֵוַנגֵּלִיָון. 
3:7	הַו דֵּאנָא הוִית משַׁמשָׁנֵה אַיכ מַוהַבתָּא דּטַיבּוּתֵה דַּאלָהָא דֵּאתיַהבַּת לִי מֵן מַעבּדָנוּתָא דּחַילֵה. 
3:8	לִי דַּזעוּרָא אנָא דּכֻלהוּן קַדִּישֵׁא אֵתיַהבַּת טַיבּוּתָא הָדֵא דֵּאסַבַּר בּעַממֵא עוּתרֵה דַּמשִׁיחָא הַו דּלָא מֵתעַקַב. 
3:9	וֵאנַהַר לכֻלנָשׁ אַידָא הָי מדַבּרָנוּתָא דּארָזָא הַו דַּכסֵא הוָא מֵן עָלמֵא בַּאלָהָא דּכֻל בּרָא. 
3:10	דַּביַד עִדּתָּא תֵּתִידַע חֵכמתֵה דַּאלָהָא מַליַת פּוּרשָׁנֵא לַארכַוס וַלשׁוּלטָנֵא דּבַשׁמַיָא. 
3:11	הָי דּעַתֵּד הוָא מֵן עָלמֵא ועַבדָּה בּיֵשׁוּע משִׁיחָא מָרַן. 
3:12	הַו דּבֵה אִית לַן פַּרֵהסִיַא וקַרִיבוּתָא בּתוּכלָנָא דּהַימָנוּתֵה. 
3:13	מֵטֻל הָנָא שָׁאֵלנָא דּלָא תֵּמַאן לִי בֻּאולצָנַי דּעַל אַפַּיכּוּן דּהָדֵא הִי תֵּשׁבּוּחתּכוּן. 
3:14	וכָאֵפנָא בּוּרכַּי לוָת אַבוּהי דּמָרַן יֵשׁוּע משִׁיחָא. 
3:15	הַו דּמֵנֵה מֵשׁתַּמהָא כֻּל אַבָהוּתָא דּבַשׁמַיָא ובַארעָא. 
3:16	דּנֵתֵּל לכוּן אַיכ עוּתרָא דּתֵשׁבּוּחתֵּה דַּבחַילָא תֵּשׁתַּררוּן בּרוּחֵה דַּבבַרנָשׁכוּן דַּלגַו. 
3:17	נֵעמַר משִׁיחָא בּהַימָנוּתָא וַבלֵבַּוָתכוּן בּחוּבָּא כַּד נֵהוֵא שַׁרִיר עֵקָרכוּן ושֵׁתֵאסתכוּן. 
3:18	דּתֵשׁכּחוּן למַדרָכוּ עַם כֻּלהוּן קַדִּישֵׁא מָנַו רַומָא ועוּמקָא וּאורכָּא וַפתָיָא. 
3:19	ותֵדּעוּן רַבּוּתָא דִּידַעתָא דּחוּבֵּה דַּמשִׁיחָא ותֵתמַלוּן בּכֻלֵה מוּלָיָא דַּאלָהָא. 
3:20	להַו דֵּין דַּמצֵא בּחַילָא יַתִּיר מֵן כֻּל למֵעבַּד לַן ויַתִּיר מֵן מָא דּשָׁאלִינַן ורָנֵינַן אַיכ חַילֵה דּמֵסתּעַר בַּן. 
3:21	לֵה תֵּשׁבּוּחתָּא בּעִדּתֵּה בּיֵשׁוּע משִׁיחָא בּכֻלהוּן דָּרֵא דּעָלמַי עָלמִין אַמִין. 
4:1	בָּעֵא אנָא הָכִיל מֵנכוּן אֵנָא אַסִירָא בּמָרַן דַּתהַלכוּן אַיכַּנָא דּיָאֵא לקֵריָנָא דֵּאתקרִיתּוּן. 
4:2	בּכֻלָה מַכִּיכוּת רֵעיָנָא ונִיחוּתָא ונַגִּירוּת רוּחָא וַהוַיתּוּן מסַיבּרִין חַד לחַד בּחוּבָּא. 
4:3	וַהוַיתּוּן חפִיטִין למֵטַר אַויוּתָא דּרוּחָא בַּחזָקָא דַּשׁלָמָא. 
4:4	דּתֵהווּן בּחַד פַּגרָא ובַחדָא רוּחָא אַיכ מָא דֵּאתקרִיתּוּן בּחַד סַברָא דּקֵריָנכוּן. 
4:5	חַד הוּ גֵּיר מָריָא וַחדָא הַימָנוּתָא וַחדָא מַעמוּדִיתָא. 
4:6	וחַד אַלָהָא אַבָא דּכֻל ועַל כֻּל וַביַד כֻּל וַבכֻלַן. 
4:7	לחַד חַד מֵנַן דֵּין אֵתיַהבַּת טַיבּוּתָא אַיכ משׁוּחתָא דּמַוהַבתֵה דַּמשִׁיחָא. 
4:8	מֵטֻל הָנָא אַמִיר דַּסלֵק לַמרַומָא וַשׁבָא שׁבִיתָא ויַהב מַוהבָתָא לַבנַינָשָׁא. 
4:9	דַּסלֵק דֵּין מָנָא הי אֵלָא אֵן דָּאפ נחֵת לוּקדַם לתַחתָּיָתָה דַּארעָא. 
4:10	הַו דַּנחֵת הוּיוּ הַו דָּאפ סלֵק לעֵל מֵן כֻּלהוּן שׁמַיָא דַּנשַׁלֵם כֻּל. 
4:11	והוּ יַהב אִית דַּשׁלִיחֵא ואִית דַּנבִיֵא ואִית דַּמסַבּרָנֵא ואִית דּרָעַוָתָא ואִית דּמַלפָנֵא. 
4:12	לַגמָרָא דּקַדִּישֵׁא לַעבָדָא דּתֵשׁמֵשׁתָּא לבֵניָנָא דּפַגרָא דַּמשִׁיחָא. 
4:13	עדַמָא דּכֻלַן נֵהוֵא חַד מֵדֵּם בּהַימָנוּתָא ובִידַעתָא דַּברֵה דַּאלָהָא וחַד גַּברָא גּמִירָא בַּמשׁוּחתָא דּקַומתָא דּשׁוּמלָיֵה דַּמשִׁיחָא. 
4:14	ולָא נֵהוֵא יַלוּדֵא דּמֵזדַּעזעִין ומֵשׁתַּנֵין לכֻל רוּח דּיוּלפָּנֵא נכִילֵא דַּבנַינָשָׁא הָנוּן דַּבחָרעוּתהוּן מֵצטַנעִין דּנַטעוּן. 
4:15	אֵלָא הוַין שַׁרִירִין בּחוּבַּן דּכוּל מֵדֵּם דִּילַן נֵרבֵּא בַּמשִׁיחָא דּהוּיוּ רִשָׁא. 
4:16	ומֵנֵה כֻּלֵה פַּגרָא מֵתרַכַּב ומֵתקַטַר בּכֻל שָׁריָן אַיכ מַוהַבתָּא דּמֵתיַהבָּא בַּמשׁוּחתָא לכֻל הַדָּם לתַרבִּיתָא דִּילֵה דּפַגרָא דַּבחוּבָּא נֵשׁתַּלַם בֵּניָנֵה. 
4:17	הָדֵא דֵּין אָמַר אנָא וַמסַהֵד אנָא בּמָריָא דּמֵן הָשָׁא לָא תֵּהווּן מהַלכִין אַיכ שַׁרכָּא דּעַממֵא דַּמהַלכִין בַּסרִיקוּת רֵעיָנהוּן. 
4:18	וחֵשׁוּכִין בּמַדּעַיהוּן ונוּכרָיִין אֵנוּן מֵן חַיַוהי דַּאלָהָא מֵטֻל דּלַיתּ בּהוּן יִדַעתָא ומֵטֻל עוִירוּת לֵבּהוּן. 
4:19	הָנוּן דַּפסַקו סַברהוּן וַאשׁלֵמו נַפשׁהוּן לפַחזוּתָא וַלפוּלחָנָא דּכֻלָה טַנפוּתָא בּיַענוּתהוּן. 
4:20	אַנתּוּן דֵּין לָא הוָא הָכַנָא יִלֵפתּוּנָיהי לַמשִׁיחָא. 
4:21	אֵן שַׁרִירָאיִת שׁמַעתּוּנָיהי ובֵה יִלֵפתּוּן אַיכ מָא דּאִיתַוהי קוּשׁתָּא בּיֵשׁוּע. 
4:22	אֵלָא דַּתנִיחוּן מֵנכוּן הוּפָּכַיכּוּן קַדמָיֵא לבַרנָשָׁא הַו עַתִּיקָא דּמֵתחַבַּל בַּרגִיגָתָא דּטוּעיַי. 
4:23	ותֵתחַדּתוּן בּרוּחָא דּמַדּעַיכּוּן. 
4:24	ותֵלבּשׁוּן לבַרנָשָׁא חַדתָא הַו דּבַאלָהָא אֵתבּרִי בּזַדִּיקוּתָא וַבחַסיוּתָא דּקוּשׁתָּא. 
4:25	מֵטֻל הָנָא אַנִיחו מֵנכוּן כַּדָּבוּתָא ומַלֵלו קוּשׁתָּא אנָשׁ עַם קַרִיבֵה הַדָּמֵא חנַן גֵּיר חַד דּחַד. 
4:26	רגַזו ולָא תֵּחטוּן ושֵׁמשָׁא עַל רוּגזכוּן לָא נֵערַב. 
4:27	ולָא תֵּתּלוּן אַתרָא לָאכֵל‌קַרצָא. 
4:28	וַאינָא דּגָנֵב הוָא מֵכִּיל לָא נֵגנוּב אֵלָא נֵלאֵא בּאִידַוהי ונֵפלוּח טָבָתָא דּנֵהוֵא לֵה למֵתַּל למַן דַּסנִיק. 
4:29	כֻּל מֵלָא סַניָא מֵן פּוּמכוּן לָא תֵּפּוּק אֵלָא אַידָא דּשַׁפִּירָא וחָשׁחָא לבֵניָנָא דּתֵתֵּל טַיבּוּתָא לַאילֵין דּשָׁמעִין. 
4:30	ולָא תֵּהווּן מעִיקִין לרוּחָא קַדִּישׁתָּא דַּאלָהָא דֵּאתחתֵמתּוּן בֵּה ליַומָא דּפוּרקָנָא. 
4:31	כֻּלָה מַרִירוּתָא וחֵמתָא ורוּגזָא ורַובָּא וגוּדָּפָא נֵשׁתַּקלָן מֵנכוּן עַם כֻּלָה בִּישׁוּתָא. 
4:32	וַהוַיתּוּן בַּסִימִין חַד לוָת חַד וַמרַחמָנִין וַהוַיתּוּן שָׁבקִין חַד לחַד אַיכַּנָא דַּאלָהָא בַּמשִׁיחָא שׁבַק לַן. 
5:1	הוַיתּוּן הָכִיל מֵתּדַּמֵין בַּאלָהָא אַיכ בּנַיָא חַבִּיבֵא. 
5:2	והַלֵכו בּחוּבָּא אַיכ דָּאפ משִׁיחָא אַחבַן וַאשׁלֵם נַפשֵׁה עַל אַפַּין קוּרבָּנָא ודֵבחָא לַאלָהָא לרִיחָא בַּסִימָא. 
5:3	זָניוּתָא דֵּין וכֻלָה טַנפוּתָא ועָלוּבוּתָא אָפלָא מֵשׁתַּמָהוּ תֵּשׁתַּמַה בַּינָתכוּן אַיכ דּיָאֵא לקַדִּישֵׁא. 
5:4	ולָא צוּחיָתָא ולָא מֵלֵא דּשָׁטיוּתָא אַו דּבֵזחָא אַו דּשֵׁעיָא הָלֵין דּלָא מֵתבַּעיָן אֵלָא חלָפ הָלֵין תַּודִּיתָא. 
5:5	הָדֵא דֵּין הוַיתּוּן יָדעִין דּכֻלנָשׁ דּאִיתַוהי זַנָיָא אַו טַנפָא אַו עָלוּבָא דּאִיתַוהי פָּלַח פּתַכרֵא לַיתּ לֵה יָרתּוּתָא בּמַלכּוּתֵה דַּמשִׁיחָא ודַאלָהָא. 
5:6	דַּלמָא אנָשׁ נַטעֵיכוּן בּמֵלֵא סרִיקָתָא מֵטֻל הָלֵין הוּ גֵּיר אָתֵא רוּגזֵה דַּאלָהָא עַל בּנַיָא דּלָא מֵתּטפִּיסָנוּתָא. 
5:7	לָא הָכִיל תֵּהווּן להוּן שַׁותָּפֵא. 
5:8	אִיתַיכּוּן הוַיתּוּן גֵּיר מֵן לוּקדַם חֵשׁוּכָא הָשָׁא דֵּין נוּהרָא אַנתּוּן בּמָרַן אַיכ בּנַי נוּהרָא הָכִיל הָכַנָא הַלֵכו. 
5:9	פּאִרַוהי גֵּיר דּנוּהרָא בּכֻלָה אֵנוּן טָבוּתָא וזַדִּיקוּתָא וקוּשׁתָּא. 
5:10	וַהוַיתּוּן פָּרשִׁין מָנָא שַׁפִּיר קדָם מָרַן. 
5:11	ולָא הוַיתּוּן מֵשׁתַּותּפִין לוָת עבָדֵא דּחֵשׁוּכָא דּפאִרֵא לַיתּ בּהוּן אֵלָא הוַיתּוּן מכַונִין להוּן. 
5:12	מֵדֵּם גֵּיר דַּבטוּשׁיַי עָבדִּין נדִיד הוּ אָפ לַממַלָלוּתֵה. 
5:13	כֻּל מֵדֵּם גֵּיר מֵתכַּוַן מֵן נוּהרָא ומֵתגּלֵא וכֻלמֵדֵּם דַּגלֵא נוּהרָא הו. 
5:14	מֵטֻל הָנָא אַמִיר דֵּאתּתּעִיר דַּמכָּא וקוּם מֵן בֵּית מִיתֵא ונַנהַר לָכ משִׁיחָא. 
5:15	חזַו הָכִיל אַיכַּנָא תּהַלכוּן זַהיָאיִת לָא אַיכ סַכלֵא אֵלָא אַיכ חַכִּימֵא. 
5:16	דּזָבנִין קאִרסהוּן מֵטֻל דּיַומָתָא בִּישֵׁא אֵנוּן. 
5:17	מֵטֻל הָנָא לָא תֵּהווּן חַסִירַי רֵעיָנָא אֵלָא אֵסתַּכַּלו מָנַו צֵביָנֵה דַּאלָהָא. 
5:18	ולָא הוַיתּוּן רָוֵין בּחַמרָא דּבֵה אִית אָסוּטוּתָא אֵלָא אֵתמלַו בּרוּחָא. 
5:19	ומַלֵלו עַם נַפשׁכוּן בּמַזמוּרֵא וַבתֵשׁבּחָתָּא ובַזמִירָתָא דּרוּחָא הוַיתּוּן זָמרִין בּלֵבַּוָתכוּן למָריָא. 
5:20	וַהוַיתּוּן מַודֵּין בּכֻלזבַן עַל אַפַּי כֻּלנָשׁ בַּשׁמֵה דּמָרַן יֵשׁוּע משִׁיחָא לַאלָהָא אַבָא. 
5:21	וַהוַיתּוּן מֵשׁתַּעבּדִין חַד לחַד בּחוּבֵּה דַּמשִׁיחָא. 
5:22	נֵשֵׁא הוַיתֵּין מֵשׁתַּעבּדָן לבַעלַיכֵּין אַיכ דַּלמָרַן. 
5:23	מֵטֻל דּגַברָא רִשָׁה הוּ דַּאנתּתָא אַיכַּנָא דָּאפ משִׁיחָא רִשָׁא הוּ דּעִדּתָּא והוּיוּ מַחיָנָא דּפַגרָא. 
5:24	אֵלָא אַיכַּנָא דּעִדּתָּא מֵשׁתַּעבּדָא לַמשִׁיחָא הָכַנָא אָפ נֵשֵׁא לבַעלַיהֵין בּכֻלמֵדֵּם. 
5:25	גַּברֵא אַחֵבו נֵשַׁיכּוּן אַיכ דָּאפ משִׁיחָא אַחֵב לעִדּתֵּה ונַפשֵׁה אַשׁלֵם עַל אַפֵּיה. 
5:26	דַּנקַדּשִׁיה וַנדַכֵּיה בַּסחָיָא דּמַיָא וַבמֵלתָא. 
5:27	וַנקִימִיה עִדּתָּא לנַפשֵׁה כַּד משַׁבּחָא ולַיתּ בָּה טוּלשָׁא ולָא קַמטָא ולָא מֵדֵּם דַּלהָלֵין דָּמֵא אֵלָא תֵּהוֵא קַדִּישָׁא דּלָא מוּם. 
5:28	הָכַנָא וָלֵא לגַברֵא דּנַחבוּן נֵשַׁיהוּן אַיכ דַּלפַגרַיהוּן מַן דּלַאנתּתֵה גֵּיר מַחֵב נַפשֵׁה הוּ מַחֵב. 
5:29	לָא גֵּיר אנָשׁ מֵמתוּם סָנֵא פַּגרֵה אֵלָא מתַרסֵא לֵה ויָצֵפ דִּילֵה אַיכַּנָא דָּאפ משִׁיחָא דּעִדּתֵּה. 
5:30	מֵטֻל דּהַדָּמֵא חנַן דּפַגרֵה ומֵן בֵּסרֵה חנַן ומֵן גַּרמַוהי. 
5:31	מֵטֻל הָנָא נֵשׁבּוּק גַּברָא לַאבוּהי ולֵאמֵה ונֵקַפ לַאנתּתֵה ונֵהווּן תּרַיהוּן חַד בּסַר. 
5:32	הָנָא ארָזָא רַב הוּ אֵנָא דֵּין אָמַר אנָא עַל משִׁיחָא ועַל עִדּתֵּה. 
5:33	בּרַם אָפ אַנתּוּן כֻּל חַד חַד מֵנכוּן הָכַנָא נֵרחַם אַנתּתֵה אַיכ דַּלנַפשֵׁה אַנתּתָא דֵּין תֵּהוֵא דָּחלָא מֵן בַּעלָה. 
6:1	בּנַיָא אֵשׁתַּמעו לַאבָהַיכּוּן בּמָרַן הָדֵא גֵּיר כּאִנָא. 
6:2	והָנַו פּוּקדָּנָא קַדמָיָא דַּמלִיכ יַקַר לַאבוּכ ולֵאמָכ. 
6:3	דּנֵהוֵא לָכ דּשַׁפִּיר ונאִרכּוּן חַיַיכּ עַל אַרעָא. 
6:4	אַבָהֵא לָא תַּרגּזוּן בּנַיכּוּן אֵלָא רַבַּו אֵנוּן בּמַרדּוּתָא וַביוּלפָּנָא דּמָרַן. 
6:5	עַבדֵּא אֵשׁתַּמעו למָרַיכּוּן דּבַבסַר בּדֵחלתָא ובַרתִיתָא ובַפשִׁיטוּת לֵבָּא אַיכ דּלַמשִׁיחָא. 
6:6	לָא בּמַחזֵא עַינָא אַיכ הַו דּלַבנַינָשָׁא שָׁפרִין אנתּוּן אֵלָא אַיכ עַבדֵּא דַּמשִׁיחָא דּעָבדִּין צֵביָנָא דַּאלָהָא. 
6:7	ושַׁמֵשׁו אֵנוּן מֵן כֻּלָה נַפשׁכוּן בּחוּבָּא אַיכ דַּלמָרַן ולָא אַיכ דּלַבנַינָשָׁא. 
6:8	כַּד יָדעִיתּוּן דּהַו מֵדֵּם דּעָבֵד אנָשׁ דּשַׁפִּיר הוּ מֵתפּרַע מֵן מָרַן אֵן עַבדָּא הוּ וֵאן בַּר חאִרֵא. 
6:9	אָפ אַנתּוּן מָרַיָא הָכַנָא הוַיתּוּן עָבדִּין לעַבדַּיכּוּן הוַיתּוּן שָׁבקִין להוּן סַכלוּתָא מֵטֻל דּיָדעִין אנתּוּן דָּאפ מָרכוּן דִּילכוּן אִיתַוהי בַּשׁמַיָא ומַסַב בַּאפֵּא לַיתּ לוָתֵה. 
6:10	מֵכִּיל אַחַי אֵתחַיַלו בּמָרַן וַבתוּקפָא דּחַילֵה. 
6:11	וַלבַשׁו כֻּלֵה זַינָא דַּאלָהָא אַיכַּנָא דּתֵשׁכּחוּן לַמקָם לוּקבַל צֵנעָתֵה דָּאכֵל קַרצָא. 
6:12	מֵטֻל דּתַכתּוּשׁכוּן לָא הוָא עַם בֵּסרָא וַדמָא אֵלָא עַם אַרכַוס ועַם שַׁלִיטָנֵא ועַם אַחִידַי עָלמָא דּהָנָא חֵשׁוּכָא ועַם רוּחֵא בִּישָׁתָא דַּתחֵית שׁמַיָא. 
6:13	מֵטֻל הָנָא לבַשׁו כֻּלֵה זַינָא דַּאלָהָא דּתֵשׁכּחוּן תֵּארעוּן בִּישָׁא וכַד מעַתּדִין אנתּוּן בּכֻלמֵדֵּם תּקוּמוּן. 
6:14	קוּמו הָכִיל וַחזוּקו חַצַיכּוּן בּקוּשׁתָּא וַלבַשׁו שֵׁריָנָא דּזַדִּיקוּתָא. 
6:15	וסַאנו בּרֵגלַיכּוּן טוּיָבֵה דֵּאוַנגֵּלִיָון דַּשׁלָמָא. 
6:16	ועַם הָלֵין סַבו לכוּן סַכּרָא דּהַימָנוּתָא דּבָה תֵּתמצוּן חַילָא למַדעָכוּ כֻּלהוּן גֵּארַוהי יָקדֵּא דּבִישָׁא. 
6:17	וסִימו סַנוַרתָּא דּפוּרקָנָא וַאחוּדו סַיפָא דּרוּחָא דּאִיתַוהי מֵלתָא דַּאלָהָא. 
6:18	וַבכֻל צלַוָן וַבכֻל בָּעוָן צַלַו בּכֻלזבַן בּרוּח ובָה בַּצלוּתָא הוַיתּוּן שָׁהרִין בּכֻלעֵדָּן כַּד מצַלֵיתּוּן אַמִינָאיִת ומֵתכַּשׁפִין עַל אַפַּי כֻּלהוּן קַדִּישֵׁא. 
6:19	אָפ עלַי דּתֵתִיהֵב לִי מֵלתָא בּמַפתַּח פּוּמי דּעִין בַּגלֵא אַכרֵז ארָזָא דַּסבַרתָא. 
6:20	הַו דֵּאנָא אִיזגַּדֵּה בּשִׁשׁלָתָא דַּבפַּרֵהסִיַא אֵמַללִיוהי אַיכ דּוָלֵא לִי לַממַלָלוּתֵה. 
6:21	דּתֵדּעוּן דֵּין אָפ אַנתּוּן מֵדֵּם דַּלוָתי ומֵדֵּם דּסָעַר אנָא הָא מַודַּע לכוּן טוּכִיקָוס אַחָא חַבִּיבָא וַמשַׁמשָׁנָא מהַימנָא בּמָרַן. 
6:22	דּלֵה שַׁדּרֵת לוָתכוּן עלֵיה עַל הָדֵא דּתֵדּעוּן מָא דַּלוָתי וַנבַיַא לֵבַּוָתכוּן. 
6:23	שׁלָמָא עַם אַחַין וחוּבָּא עַם הַימָנוּתָא מֵן אַלָהָא אַבָא ומֵן מָרַן יֵשׁוּע משִׁיחָא. 
6:24	טַיבּוּתָא עַם כֻּלהוּן אַילֵין דּמַחבִין למָרַן יֵשׁוּע משִׁיחָא דּלָא חבָל אַמִין.  
 