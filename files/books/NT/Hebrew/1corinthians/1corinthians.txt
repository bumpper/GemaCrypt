 
I Corinthians 
1:1	פַּולָוס קַריָא וַשׁלִיחָא דּיֵשׁוּע משִׁיחָא בּצֵביָנֵה דַּאלָהָא וסָוסתֵנִס אַחָא. 
1:2	לעִדּתָּא דַּאלָהָא דַּבקָורִנתָוס קרַיָא וקַדִּישֵׁא דַּביֵשׁוּע משִׁיחָא מקַדּשִׁין וַלכֻלהוּן אַילֵין דּקָרֵין שׁמֵה דּמָרַן יֵשׁוּע משִׁיחָא בּכֻל אַתַר דִּילהוּן ודִילַן. 
1:3	טַיבּוּתָא עַמכוּן וַשׁלָמָא מֵן אַלָהָא אַבוּן ומֵן מָרַן יֵשׁוּע משִׁיחָא. 
1:4	מַודֵּא אנָא לַאלָהי בּכֻלזבַן חלָפַיכּוּן עַל טַיבּוּתָא דַּאלָהָא דֵּאתיַהבַּת לכוּן בּיֵשׁוּע משִׁיחָא. 
1:5	דַּבכֻל מֵדֵּם עתַרתּוּן בֵּה בּכֻל מֵלָא וַבכֻל יִדַעתָא. 
1:6	אַיכ דּסָהדּוּתֵה דַּמשִׁיחָא אֵשׁתַּררַת בּכוּן. 
1:7	דּלָא אֵתבַּצַרתּוּן בַּחדָא מֵן מַוהבָתֵה אֵלָא מסַכֵּין אנתּוּן לגֵליָנֵה דּמָרַן יֵשׁוּע משִׁיחָא. 
1:8	דּהוּ נשַׁרַרכוּן עדַמָא לַאחרָיתָּא דַּדלָא רֵשׁיָן תֵּהווּן בּיַומֵה דּמָרַן יֵשׁוּע משִׁיחָא. 
1:9	מהַימַן הו אַלָהָא דּבאִידֵה אֵתקרִיתּוּן לשַׁותָּפוּתָא דַּברֵה יֵשׁוּע משִׁיחָא מָרַן. 
1:10	בָּעֵא אנָא דֵּין מֵנכוּן אַחַי בַּשׁמֵה דּמָרַן יֵשׁוּע משִׁיחָא דּתֵהוֵא חדָא מֵלתָא לכֻלכוּן ולָא נֵהויָן בּכוּן פָּלַגוָתָא אֵלָא תֵּהווּן גּמִירִין בַּחדָא תַּרעִיתָא וַבחַד רֵעיָנָא. 
1:11	שׁלַחו לִי גֵּיר עלַיכּוּן אַחַי מֵן בֵּית כּלָאֵא דּחֵריָנֵא אִית בַּינָתכוּן. 
1:12	הָדֵא דֵּין אָמַר אנָא דּאִית מֵנכוּן דָּאמַר אֵנָא דּפַּולָוס אנָא ואִית דָּאמַר אֵנָא דַּאפָּלָו אנָא ואִית דָּאמַר אֵנָא דּכאִפָא אנָא ואִית דָּאמַר אֵנָא דַּמשִׁיחָא אנָא. 
1:13	דַּלמָא אֵתפַּלַג לֵה משִׁיחָא אַו למָא פַּולָוס אֵזדּקֵפ עַל אַפַּיכּוּן אַו בַּשׁמֵה דּפַּולָוס עמַדּתּוּן. 
1:14	מַודֵּא אנָא לַאלָהי דַּלאנָשׁ מֵנכוּן לָא אַעמדֵת אֵלָא לַכּרִיספָּוס וַלגַאִיָוס. 
1:15	דּלָא אנָשׁ נאִמַר דַּבשֵׁמי אַעמדֵת. 
1:16	אַעמדֵת דֵּין אָפ לבַיתֵּה דֵּאסטֵפַנַא תּוּב דֵּין לָא יָדַע אנָא אֵן לאנָשׁ אחרִין אַעמדֵת. 
1:17	לָא גֵּיר שַׁדּרַני משִׁיחָא למַעמָדוּ אֵלָא לַמסַבָּרוּ לָא בּחֵכמַת מֵלֵא דּלָא נֵסתַּרַק זקִיפֵה דַּמשִׁיחָא. 
1:18	מֵלתָא גֵּיר דַּזקִיפָא לַאבִידֵא שָׁטיוּתָא הי לַן דֵּין לַאילֵין דּחַיִינַן חַילָא הי דַּאלָהָא. 
1:19	כּתִיב גֵּיר דַּאובֵּד חֵכמתָא דּחַכִּימֵא וֵאגלוּז תַּרעִיתָא דּסַכּוּלתָנֵא. 
1:20	אַיכָּא הוּ חַכִּימָא אַו אַיכָּא הוּ סָפרָא אַו אַיכָּא הוּ דָּרוּשָׁא דּעָלמָא הָנָא לָא הָא אַשׁטיָה אַלָהָא חֵכמתֵה דּעָלמָא הָנָא. 
1:21	מֵטֻל גֵּיר דַּבחֵכמתֵה דַּאלָהָא לָא יִדַע עָלמָא בּחֵכמתָא לַאלָהָא צבָא אַלָהָא דַּבשָׁטיוּתָא דּכָרוּזוּתָא נַחֵא לַאילֵין דַּמהַימנִין. 
1:22	מֵטֻל דִּיהוּדָיֵא אָתוָתָא שָׁאלִין וַארמָיֵא חֵכמתָא בָּעֵין. 
1:23	חנַן דֵּין מַכרזִינַן משִׁיחָא כַּד זקִיפ תּוּקַלתָּא לִיהוּדָיֵא ולַארמָיֵא שָׁטיוּתָא. 
1:24	להָנוּן דֵּין דַּקרֵין יִהוּדָיֵא וַארמָיֵא משִׁיחָא חַילָא דַּאלָהָא וחֵכמתָא דַּאלָהָא. 
1:25	מֵטֻל דּשָׁטיוּתֵה דַּאלָהָא חַכִּימָא הי מֵן בּנַינָשָׁא וַכרִיהוּתֵה דַּאלָהָא חַילתָניָא הי מֵן בּנַי אנָשָׁא. 
1:26	חזַו גֵּיר אָפ קרָיתּכוּן אַחַי דּלָא סַגִּיאיִן בּכוּן חַכִּימֵא בַּבסַר ולָא סַגִּיאיִן בּכוּן חַילתָנֵא ולָא סַגִּיאיִן בּכוּן בּנַי טוּהמָא רַבָּא. 
1:27	אֵלָא גּבָא אַלָהָא לסַכלַוהי דּעָלמָא דּנַבהֵת לחַכִּימֵא וַגבָא כּרִיהַוהי דּעָלמָא דּנַבהֵת לחַילתָנֵא. 
1:28	וַגבָא לַאילֵין דַּבצִיר טוּהמהוּן בּעָלמָא וַלמַסלַיָא ולַאילֵין דּלַיתּ אֵנוּן דַּנבַטֵל לַאילֵין דּאִיתַיהוּן. 
1:29	דּלָא נֵשׁתַּבהַר כֻּל בּסַר קדָמַוהי. 
1:30	אָפ אַנתּוּן דֵּין מֵנֵה אַנתּוּן בּיֵשׁוּע משִׁיחָא הַו דַּהוָא לַן חֵכמתָא מֵן אַלָהָא וזַדִּיקוּתָא וקַדִּישׁוּתָא ופוּרקָנָא. 
1:31	אַיכ דַּכתִיב דּמַן דּמֵשׁתַּבהַר בּמָריָא נֵשׁתַּבהַר. 
2:1	וֵאנָא אַחַי כַּד אֵתִית לוָתכוּן לָא בּמַמללָא רַורבָא אָפלָא בּחֵכמתָא סַבַּרתּכוּן ארָזֵה דַּאלָהָא. 
2:2	ולָא דָּנֵת נַפשׁי בַּינָתכוּן אַיכ דּמֵדֵּם יָדַע אנָא אֵלָא אֵן ליֵשׁוּע משִׁיחָא אָפ לֵה כַּד זקִיפ. 
2:3	וֵאנָא בּדֵחלתָא סַגִּיאתָא ובַרתִיתָא הוִית לוָתכוּן. 
2:4	ומֵלַתי וכָרוּזוּתי לָא הוָת בַּמפִּיסָנוּתָא דּמֵלֵא דּחֵכמתָא אֵלָא בּתַחוִיתָא דּרוּחָא וַדחַילָא. 
2:5	דּלָא תֵּהוֵא הַימָנוּתכוּן בּחֵכמתָא דַּבנַינָשָׁא אֵלָא בּחַילָא דַּאלָהָא. 
2:6	חֵכמתָא דֵּין ממַללִינַן בַּגמִירֵא חֵכמתָא לָא דּהָנָא עָלמָא אָפלָא דּשַׁלִיטָנַוהי דּעָלמָא הָנָא דּמֵתבַּטלִין. 
2:7	אֵלָא ממַללִינַן חֵכמתָא דַּאלָהָא בּארָז הָי דַּמכַסיָא הוָת וקַדֵּם הוָא פַּרשָׁה אַלָהָא מֵן קדָם עָלמֵא לשׁוּבחָא דִּילַן. 
2:8	הָי דּחַד מֵן שַׁלִיטָנֵא דּעָלמָא הָנָא לָא יַדעָה אֵלוּ גֵּיר יַדעוּה לַו למָרָה דּתֵשׁבּוּחתָּא זָקפִּין הוַו. 
2:9	אֵלָא אַיכ דַּכתִיב דּעַינָא לָא חזָת וֵאדנָא לָא שֵׁמעַת ועַל לֵבָּא דּבַרנָשָׁא לָא סלֵק מֵדֵּם דּטַיֵב אַלָהָא לַאילֵין דּרָחמִין לֵה. 
2:10	לַן דֵּין גַּלָא אַלָהָא בּרוּחֵה רוּחָא גֵּיר כֻּלמֵדֵּם בָּציָא אָפ עוּמקַוהי דַּאלָהָא. 
2:11	אַינָא הוּ גֵּיר בַּרנָשָׁא דּיָדַע דַּבבַרנָשָׁא אֵלָא אֵן רוּחָא דּבַר אנָשָׁא דּבֵה הָכַנָא אָפ דּבַאלָהָא אנָשׁ לָא יָדַע אֵלָא אֵן רוּחֵה דַּאלָהָא. 
2:12	חנַן דֵּין לָא הוָא רוּחָא דּעָלמָא נסַבן אֵלָא רוּחָא דּמֵן אַלָהָא דּנֵדַּע מַוהבָתָא דּמֵן אַלָהָא אֵתִיהֵב לַן. 
2:13	אַילֵין דָּאפ ממַללִינַן לָא הוָא בּיוּלפָּנָא דּמֵלֵא דּחֵכמתָא דַּבנַינָשָׁא אֵלָא בּיוּלפָּנָא דּרוּחָא וַלרוּחָנֵא רוּחָניָתָא מפַחמִינַן. 
2:14	בַּרנָשָׁא גֵּיר דּבַנפֵשׁ הוּ לָא מקַבֵּל רוּחָניָתָא שָׁטיוּתָא אֵנֵין גֵּיר לֵה ולָא מֵשׁכַּח דּנֵדַּע דַּברוּח מֵתּדִין. 
2:15	רוּחָנָא דֵּין כֻּל מֵדֵּם דָּאֵן והוּ מֵן אנָשׁ לָא מֵתּדִין. 
2:16	מַנוּ גֵּיר יִדַע רֵעיָנֵה דּמָריָא דּנַלפִיוהי לַן דֵּין רֵעיָנָא דַּמשִׁיחָא אִית לַן. 
3:1	וֵאנָא אַחַי לָא אֵשׁכּחֵת דֵּאמַלֵל עַמכוּן אַיכ דּעַם רוּחָנֵא אֵלָא אַיכ דּעַם פַּגרָנֵא וַאיכ דַּליַלוּדֵא בַּמשִׁיחָא. 
3:2	חַלבָא אַשׁקִיתכוּן ולָא יֵהבֵּת לכוּן מֵאכוּלתָּא לָא גֵּיר עדַכִּיל מֵשׁכּחִין הוַיתּוּן אֵלָא אָפלָא הָשָׁא מֵשׁכּחִין אנתּוּן. 
3:3	עדַכִּיל גֵּיר בַּבסַר אַנתּוּן אַיכָּא גֵּיר דּאִית בּכוּן חסָמָא וחֵריָנָא ופָלַגוָתָא לָא הָא פַּגרָנֵא אנתּוּן ובַבסַר מהַלכִין אנתּוּן. 
3:4	מָא דָּאמַר גֵּיר אנָשׁ אנָשׁ מֵנכוּן אֵנָא דּפַּולָוס אנָא וַאחרִנָא אָמַר אנָא דַּאפָּלָו אנָא לָא הָא פַּגרָנֵא אנתּוּן. 
3:5	מַנוּ גֵּיר פַּולָוס אַו מַנוּ אַפָּלָו אֵלָא משַׁמשָׁנֵא דּבאִידַיהוּן הַימֵנתּוּן ואנָשׁ אנָשׁ אַיכ דּיַהב לֵה מָריָא. 
3:6	אֵנָא נֵצבֵּת וַאפָּלָו אַשׁקִי אֵלָא אַלָהָא רַבִּי. 
3:7	לָא הָכִיל הַו דּנָצֵב אִיתַוהי מֵדֵּם ולָא הַו דּמַשׁקֵא אֵלָא אַלָהָא דַּמרַבֵּא. 
3:8	מַן דּנָצֵב דֵּין ומַן דּמַשׁקֵא חַד אֵנוּן ואנָשׁ אַיכ עַמלֵה אַגרֵה מקַבֵּל. 
3:9	עַם אַלָהָא גֵּיר פָּלחִינַן ופוּלחָנָא דַּאלָהָא ובֵניָנָא דַּאלָהָא אַנתּוּן אֵנוּן. 
3:10	וַאיכ טַיבּוּתָא דַּאלָהָא דֵּאתיַהבַּת לִי סָמֵת שֵׁתֵאסתָּא אַיכ אַרדִּכלָא חַכִּימָא אחרִנָא דֵּין עלֵיה בָּנֵא כֻּלנָשׁ דֵּין נֵחזֵא אַיכַּן בָּנֵא עלֵיה. 
3:11	שֵׁתֵאסתָּא גֵּיר אחרִתָא סטַר מֵן הָדֵא דּסִימָא אנָשׁ לָא מֵשׁכַּח לַמסָם דּאִיתֵיה יֵשׁוּע משִׁיחָא. 
3:12	וֵאן אנָשׁ דֵּין בָּנֵא עַל הָדֵא שֵׁתֵאסתָּא דַּהבָא אַו סאִמָא אַו כּאִפֵא יַקִירָתָא אַו קַיסֵא אַו עמִירָא אַו חַבּתָא. 
3:13	עבָדָא דּכֻלנָשׁ מֵתגּלֵא יַומָא גֵּיר הַו גָּלֵא לֵה מֵטֻל דַּבנוּרָא מֵתגּלֵא וַעבָדֵה דּכֻלנָשׁ אַיכַּנָא אִיתַוהי נוּרָא תֵּפרשִׁיוהי. 
3:14	וַאינָא דַּנקַוֵא עבָדֵה הַו דּבָנֵא אַגרֵה נקַבֵּל. 
3:15	וַאינָא דַּעבָדֵה נאִקַד נֵחסַר הוּ דֵּין נֵשׁתַּוזַב הָכַנָא דֵּין אַיכ דּמֵן נוּרָא. 
3:16	לָא יָדעִין אנתּוּן דּהַיכּלֵה אַנתּוּן דַּאלָהָא ורוּחֵה דַּאלָהָא עָמרָא בּכוּן. 
3:17	ומַן דַּמחַבֵּל הַיכּלֵה דַּאלָהָא מחַבֵּל לֵה אַלָהָא הַיכּלֵה גֵּיר דַּאלָהָא קַדִּישׁ הוּ דַּאנתּוּן אֵנוּן. 
3:18	אנָשׁ לָא נַטעֵא נַפשֵׁה מַן דּסָבַר בּכוּן דּחַכִּים הוּ בּעָלמָא הָנָא נֵהוֵא לֵה סַכלָא דּנֵהוֵא חַכִּימָא. 
3:19	חֵכמתֵה גֵּיר דּעָלמָא הָנָא לֵלוּתָא הי לוָת אַלָהָא כּתִיב הוּ גֵּיר דָּאחֵד חַכִּימֵא בּחָרעוּתהוּן. 
3:20	ותוּב מָריָא יָדַע מַחשׁבָתהוּן דּחַכִּימֵא דַּסרִיקָן אֵנֵין. 
3:21	מֵטֻל הָנָא לָא אנָשׁ נֵשׁתַּבהַר בַּבנַינָשָׁא כֻּלמֵדֵּם גֵּיר דִּילכוּן הוּ. 
3:22	אֵן פַּולָוס וֵאן אַפָּלָו וֵאן כּאִפָא וֵאן עָלמָא וֵאן חַיֵא וֵאן מַותָּא וֵאן דּקָימָן וֵאן דַּעתִידָן כֻּל מֵדֵּם דִּילכוּן הוּ. 
3:23	וַאנתּוּן דַּמשִׁיחָא וַמשִׁיחָא דַּאלָהָא. 
4:1	הָכַנָא הוַין חשִׁיבִין לכוּן אַיכ משַׁמשָׁנֵא דַּמשִׁיחָא ורַבַּי בָּתֵּא דּארָזַוהי דַּאלָהָא. 
4:2	הָרכָּא מֵכִּיל מֵתבּעֵא בּרַבַּי בָּתֵּא דּאנָשׁ כַּד מהַימַן נֵשׁתּכַח. 
4:3	לִי דֵּין הָדֵא בּצִירוּתָא הי לִי דּמֵנכוּן אֵתּדִין אַו מֵן כֻּל בַּר אנָשׁ אֵלָא אָפלָא אֵנָא נַפשׁי דָּאֵן אנָא. 
4:4	לָא גֵּיר מֵדֵּם בּנַפשׁי חשִׁישׁ אנָא אֵלָא לַו בּהָדֵא אֵזדַּדּקֵת דַּיָני גֵּיר מָריָא הוּ. 
4:5	מֵטֻל הָנָא לָא מֵן קדָם זַבנָא תֵּהווּן דָּינִין עדַמָא דּנאִתֵא מָריָא הַו דּמַנהַר כַּסיָתֵה דּחֵשׁוּכָא וגָלֵא מַחשׁבָתהוּן דּלֵבַּוָתָא והָידֵּין נֵהוֵא שׁוּבחָא לאנָשׁ אנָשׁ מֵן אַלָהָא. 
4:6	הָלֵין דֵּין אַחַי מֵטֻלָתכוּן הוּ סָמֵת עַל פַּרצוּפָּא דִּילי ודַאפָּלָו דּבַן תּאִלפּוּן דּלָא תֵּתרַעוּן יַתִּיר מֵן מָא דַּכתִיב ואנָשׁ עַל חַברֵה לָא נֵתּרִים מֵטֻל אנָשׁ. 
4:7	מַנוּ גֵּיר בּצָכ אַו מָנָא אִית לָכ דּלָא נסַבתּ וֵאן נסַבתּ למָנָא מֵשׁתַּבהַר אַנתּ אַיכ הַו דּלָא נסַבתּ. 
4:8	מֵן כַּדּוּ סבַעתּוּן לכוּן וַעתַרתּוּן ובֵלעָדַין אַמלֵכתּוּן אֵשׁתּוּפ דֵּין אַמלֵכתּוּן דָּאפ חנַן נַמלֵכ עַמכוּן. 
4:9	סָבַר אנָא גֵּיר דּלַן לַשׁלִיחֵא אחרָיֵא הו סָמַן אַלָהָא אַיכ דַּלמַותָּא דַּהוַין תֵּאַטרָון לעָלמָא וַלמַלַאכֵא ולַבנַינָשָׁא. 
4:10	חנַן שָׁטַיָא מֵטֻל משִׁיחָא אַנתּוּן דֵּין חַכִּימֵא בַּמשִׁיחָא חנַן כּרִיהֵא וַאנתּוּן חַילתָנֵא אַנתּוּן מֵשׁתַּבּחִין וַחנַן מֵצטַערִין. 
4:11	עדַמָא להָדֵא שָׁעתָא כַּפנִינַן וַצהֵינַן ועַרטֵלָיִינַן ומֵתקַפּחִינַן ובֵית קיָמָא לַיתּ לַן. 
4:12	ולָאֵינַן כַּד פָּלחִינַן בּאִידַין מצַערִין לַן וַמבַרכִינַן רָדפִּין לַן וַמסַיבּרִינַן. 
4:13	מצַחֵין לַן ובָעֵינַן מֵנהוּן אַיכ נפָתָא דּעָלמָא הוַין וכוּפָּרָא דּכֻלנָשׁ עדַמָא להָשָׁא. 
4:14	לָא הוָא אַיכ דַּאבהֵתכוּן כָּתֵב אנָא הָלֵין אֵלָא אַיכ דּלַבנַיָא חַבִּיבֵא מַרתֵּא אנָא. 
4:15	אֵן גֵּיר רֵבּוּ תָּראֵא נֵהווּן לכוּן בַּמשִׁיחָא אֵלָא לָא סַגִּיֵאא אַבָהֵא בּיֵשׁוּע גֵּיר משִׁיחָא אֵנָא הוּ אַולֵדּתּכוּן בַּסבַרתָא. 
4:16	בָּעֵא אנָא הָכִיל מֵנכוּן דּבִי תֵּתּדַּמוּן. 
4:17	מֵטֻל הָנָא שַׁדּרֵת לוָתכוּן לטִימָתֵאָוס דּאִיתַוהי בֵּרי חַבִּיבָא וַמהַימנָא בּמָריָא דּהוּ נַעהֵדכוּן אוּרחָתי דּבַמשִׁיחָא אַיכ מֵדֵּם דּמַלֵפ אנָא בּכֻלהֵין עִדָתָא. 
4:18	אַיכ הַו דֵּין דּלָא אָתֵא אנָא לוָתכוּן אֵתחתַרו אנָשָׁא מֵנכוּן. 
4:19	אֵלָא אֵן מָריָא צָבֵא בַּעגַל אָתֵא אנָא לוָתכוּן וֵאדַּע לָא מֵלַתהוּן דּהָלֵין דַּמרִימִין נַפשׁהוּן אֵלָא חַילהוּן. 
4:20	מַלכּוּתֵה גֵּיר דַּאלָהָא לָא הוָת בּמֵלתָא אֵלָא בּחַילָא. 
4:21	אַיכַּנָא צָבֵין אנתּוּן בּחוּטרָא אִתֵא לוָתכוּן אַו בּחוּבָּא וַברוּחָא מַכִּיכתָּא. 
5:1	סָכָא מֵשׁתַּמעָא בַּינָתכוּן זָניוּתָא ודַאיכ הָדֵא זָניוּתָא אַידָא דָּאפלָא בֵּית חַנפֵא מֵשׁתַּמהָא עדַמָא דּנֵסַב בּרָא אַנתַּת אַבוּהי. 
5:2	וַאנתּוּן חתִירִין אנתּוּן ולָא דֵּין יַתִּירָאיִת יִתֵבתּוּן בֵּאבלָא דּנֵשׁתּקֵל מֵן בַּינָתכוּן הַו מַן דּהָנָא סוּערָנָא סעַר. 
5:3	אֵנָא גֵּיר כַּד רַחִיק אנָא מֵנכוּן בַּפגַר וקַרִיב אנָא לכוּן בּרוּח מֵן כַּדּוּ דָּנֵת אַיכ קַרִיבָא להַו מַן דּהָדֵא סָעַר. 
5:4	דּבַשׁמֵה דּמָרַן יֵשׁוּע משִׁיחָא תֵּתכַּנשׁוּן כֻּלכוּן וֵאנָא עַמכוּן בּרוּח עַם חַילֵה דּמָרַן יֵשׁוּע משִׁיחָא. 
5:5	ותַשׁלמוּנֵה להָנָא לסָטָנָא לַאבדָנָא דּפַגרֵה דַּברוּח נִחֵא בּיַומֵה דּמָרַן יֵשׁוּע משִׁיחָא. 
5:6	לָא שַׁפִּיר שׁוּבהָרכוּן לָא יָדעִין אנתּוּן דַּחמִירָא קַלִיל כֻּלָה גּבִילתָּא מַחמַע. 
5:7	דַּכַּו מֵנכוּן חמִירָא עַתִּיקָא דּתֵהווּן גּבִילתָּא חַדתָא אַיכַּנָא דּאִיתַיכּוּן פַּטִירָא פֵּצחָא גֵּיר דִּילַן משִׁיחָא הוּ דֵּאתנכֵס חלָפַין. 
5:8	מֵטֻל הָנָא נֵעבֵּד עַדעִדָא לָא בַּחמִירָא עַתִּיקָא ולָא בַּחמִירָא דּבִישׁוּתָא וַדמַרִירוּתָא אֵלָא בַּחמִירָא דּדַכיוּתָא וַדקַדִּישׁוּתָא. 
5:9	כֵּתבֵּת לכוּן בֵּאגַּרתָּא דּלָא תֵּתחַלטוּן עַם זַנָיֵא. 
5:10	לָא דֵּין אָמַר אנָא עַל זַנָיֵא דַּבעָלמָא הָנָא אַו עַל עָלוּבֵא אַו עַל חָטוּפֵא אַו עַל פָּלחַי פּתַכרֵא וֵאן לָא חַיָבִין הוַיתּוּן אָפ מֵן עָלמָא למֵפַּק. 
5:11	הָדֵא דֵּין דּכֵתבֵּת לכוּן דּלָא תֵּתחַלטוּן אֵן אִית דּמֵתקרֵא אַחָא ואִיתַוהי זַנָיָא אַו עָלוּבָא אַו פָּלַח פּתַכרֵא אַו מצַערָן אַו רַוָי אַו חָטוּפ עַם אַינָא דּהָכַנָא הוּ אָפלָא לַחמָא למֵאכַל. 
5:12	מָא לִי גֵּיר לַמדָן לבַרָיֵא אַנתּוּן לדַלגַו דּוּנו. 
5:13	לבַרָיֵא דֵּין אַלָהָא דָּאֵן ושׁוּקלוּהי לבִישָׁא מֵן בַּינָתכוּן. 
6:1	מַמרַח אנָשׁ מֵנכוּן כַּד אִית לֵה דִּינָא עַם אַחוּהי דַּנדוּן קדָם עַוָלֵא ולָא קדָם קַדִּישֵׁא. 
6:2	אַו לָא יָדעִין אנתּוּן דּקַדִּישֵׁא לעָלמָא נדוּנוּן וֵאן עָלמָא בּכוּן מֵתּדִין לָא שָׁוֵין אנתּוּן לַמדָן דִּינֵא דַּקדּקֵא. 
6:3	לָא יָדעִין אנתּוּן דַּלמַלַאכֵא דָּינִינַן חַד כּמָא אַילֵין דַּדעָלמָא אֵנֵין הָנָא. 
6:4	אֵלָא אֵן אִית לכוּן דִּינָא עַל דּעָלמָא לַאילֵין דַּבסֵין בּעִדּתָּא אַותֵּבו לכוּן בּדִינָא. 
6:5	לכוָּארָא הוּ דֵּין אָמַר אנָא לכוּן הָכַנָא לַיתּ בּכוּן אָפלָא חַד חַכִּימָא דּנֵשׁכַּח נַשׁוֵא בֵּית אַחָא לַאחוּהי. 
6:6	אֵלָא אַחָא עַם אַחוּהי מֵתּדִין ותוּב קדָם אַילֵין דּלָא מהַימנִין. 
6:7	מֵן כַּדּוּ הָכִיל קנוּמכוּן חָבתּוּן לכוּן דּדִינָא חַד עַם חַד אִית לכוּן מֵטֻל מָנָא גֵּיר לָא מֵתעַלבִין אנתּוּן ומֵטֻל מָנָא לָא מֵתגַּלזִין אנתּוּן. 
6:8	אֵלָא אַנתּוּן עָלבִּין אנתּוּן וגָלזִין אנתּוּן אָפ לַאחַיכּוּן. 
6:9	אַו לָא יָדעִין אנתּוּן דּעַוָלֵא מַלכּוּתֵה דַּאלָהָא לָא יָרתִּין לָא תֵּטעוּן לָא זַנָיֵא ולָא פָּלחַי פּתַכרֵא ולָא גַּיָרֵא ולָא מחַבּלֵא ולָא שָׁכבַּי עַם דֵּכרֵא. 
6:10	ולָא עָלוּבֵא ולָא גַּנָבֵא ולָא רַוָיֵא ולָא מצַערָנֵא ולָא חָטוּפֵא הָלֵין מַלכּוּתֵה דַּאלָהָא לָא יָרתִּין. 
6:11	והָלֵין אִית הוַי בּאנָשׁ אנָשׁ מֵנכוּן אֵלָא סחַיתּוּן וֵאתקַדַּשׁתּוּן וֵאזדַּדַּקתּוּן בַּשׁמֵה דּמָרַן יֵשׁוּע משִׁיחָא וַברוּחֵה דַּאלָהַן. 
6:12	כֻּל שַׁלִיט לִי אֵלָא לָא כֻּל פַּקָח לִי כֻּל שַׁלִיט לִי אֵלָא עלַי אנָשׁ לָא נֵשׁתַּלַט. 
6:13	מֵאכוּלתָּא דּכַרסָא וכַרסָא דּמֵאכוּלתָּא אַלָהָא דֵּין לתַרתַּיהֵין מבַטֵל פַּגרָא דֵּין לָא לזָניוּתָא אֵלָא למָרַן ומָרַן לפַגרָא. 
6:14	אַלָהָא דֵּין וַלמָרַן אַקִים ולַן מקִים בּחַילֵה. 
6:15	לָא יָדעִין אנתּוּן דּפַגרַיכּוּן הַדָּמֵא אֵנוּן דַּמשִׁיחָא נֵסַב הַדָּמָא דַּמשִׁיחָא נֵעבּדִיוהי הַדָּמָא דּזָנִיתָא חָס. 
6:16	אַו לָא יָדעִין אנתּוּן דּמַן דּנָקֵפ לזָנִיתָא חַד הוּ פּגַר אַמִיר גֵּיר דּנֵהווּן תּרַיהוּן חַד פּגַר. 
6:17	מַן דּנָקֵפ דֵּין למָרַן הָוֵא עַמֵה חדָא רוּח. 
6:18	ערוּקו מֵן זָניוּתָא כֻּל חטִיתָא דּנֵעבֵּד בַּרנָשָׁא לבַר מֵן פַּגרֵה הִי מַן דַּמזַנֵא דֵּין בּפַגרֵה הוּ חָטֵא. 
6:19	אַו לָא יָדעִין אנתּוּן דּפַגרכוּן הַיכּלָא הוּ דּרוּחָא דּקוּדשָׁא דּעָמרָא בּכוּן הָי דּקַבֵּלתּוּן מֵן אַלָהָא ולָא הוַיתּוּן דּנַפשׁכוּן. 
6:20	אֵזדּבֵנתּוּן גֵּיר בַּדמַיָא הוַיתּוּן הָכִיל משַׁבּחִין לַאלָהָא בּפַגרכוּן וַברוּחכוּן הָנוּן דּאִיתַיהוּן דַּאלָהָא. 
7:1	עַל אַילֵין דַּכתַבתּוּן לִי דֵּין שַׁפִּיר הוּ לגַברָא דּלַאנתּתָא לָא נֵתקַרַב. 
7:2	אֵלָא מֵטֻל זָניוּתָא אנָשׁ אַנתּתֵה נֵאחוּד וַאנתּתָא לבַעלָה תֵּאחוּד. 
7:3	גַּברָא לַאנתּתֵה חוּבָּא דּמֵתּתּחִיב נֵפרוּע הָכַנָא אָפ הִי אַנתּתָא לבַעלָה. 
7:4	אַנתּתָא לָא שַׁלִיטָא עַל פַּגרָה אֵלָא בַּעלָה הָכַנָא אָפ גַּברָא לָא שַׁלִיט עַל פַּגרֵה אֵלָא אַנתּתֵה. 
7:5	לָא הָכִיל תֵּגלזוּן חַד לחַד אֵלָא אֵמַתי דַּתרַיכּוּן תֵּשׁתּווּן בַּזבַן דּתֵתענוּן לצַומָא ולַצלוּתָא ותוּב לָה לַצבוּתָא תֵּתפּנוּן דּלָא ננַסֵיכוּן סָטָנָא מֵטֻל רֵגּתָא דּפַגרכוּן. 
7:6	הָדֵא דֵּין אָמַר אנָא אַיכ דּלַמחִילֵא לַו מֵן פּוּקדָּנָא. 
7:7	אֵנָא גֵּיר צָבֵא אנָא דּכֻלהוּן בּנַינָשָׁא אַכוָתי נֵהווּן בּדַכיוּתָא אֵלָא כֻּלנָשׁ מַוהַבתָּא יִהִיבָא לֵה מֵן אַלָהָא אִית דּהָכַנָא ואִית דּהָכַנָא. 
7:8	אָמַר אנָא דֵּין לַאילֵין דּלַיתּ להוּן נֵשֵׁא ולַארמלָתָא דּפַקָח להוּן אֵן נקַווּן אַכוָתי. 
7:9	אֵן לָא דֵּין מסַיבּרִין נֵזדַּוגוּן פַּקָח גֵּיר למֵסַב אַנתּתָא טָב מֵן דַּלמאִקַד בּרֵגּתָא. 
7:10	לַאילֵין דֵּין דּאִית להוּן נֵשֵׁא מפַקֵד אנָא לָא אֵנָא אֵלָא מָרי דַּאנתּתָא מֵן בַּעלָה לָא תֵּפרוּשׁ. 
7:11	וֵאן תֵּפרוּשׁ תּקַוֵא דּלָא גַּברָא אַו לבַעלָה תֵּתרַעֵא וגַברָא לַאנתּתֵה לָא נֵשׁבּוּק. 
7:12	לשַׁרכָּא דֵּין אָמַר אנָא אֵנָא לָא מָרי אֵן אִית אַחָא דּאִית לֵה אַנתּתָא דּלָא מהַימנָא והִי צָביָא דּתֵעמַר עַמֵה לָא נֵשׁבּקִיה. 
7:13	וַאנתּתָא אַידָא דּאִית לָה בַּעלָא דּלָא מהַימֵן והוּ צָבֵא דּנֵעמַר עַמָה לָא תֵּשׁבּוּק בַּעלָה. 
7:14	מקַדַּשׁ הוּ גֵּיר גַּברָא אַינָא דּלָא מהַימֵן בַּאנתּתָא דַּמהַימנָא וַמקַדּשָׁא הי אַנתּתָא אַידָא דּלָא מהַימנָא בּגַברָא דַּמהַימֵן וֵאן לָא בּנַיהוּן טַמאִין אֵנוּן הָשָׁא דֵּין דּכֵין אֵנוּן. 
7:15	אֵן דֵּין הַו דּלָא מהַימֵן פָּרֵשׁ נֵפרוּשׁ לָא משַׁעבַּד אַחָא אַו חָתָא בּהָלֵין לַשׁלָמָא הוּ קרָן אַלָהָא. 
7:16	מָנָא גֵּיר יָדעָא אַנתּי אַנתּתָא אֵן לבַעלֵכי תַּחֵין אַו אַנתּ גַּברָא יָדַע אַנתּ אֵן לַאנתּתָכ תַּחֵא. 
7:17	אֵלָא אנָשׁ אנָשׁ אַיכ דַּפלַג לֵה מָריָא ואנָשׁ אַיכ דַּקרָיהי אַלָהָא הָכַנָא נהַלֵכ וָאפ לכֻלהֵין עִדָתָא הָכַנָא מפַקֵד אנָא. 
7:18	אֵן כַּד גּזִיר אנָשׁ אֵתקרִי לָא נֵהפּוּכ לֵה לעוּרלוּתָא וֵאן בּעוּרלוּתָא אֵתקרִי לָא נֵגזוּר. 
7:19	גּזוּרתָּא גֵּיר לָא הוָת מֵדֵּם אָפ לָא עוּרלוּתָא אֵלָא נטוּרָתָא דּפוּקדָּנַוהי דַּאלָהָא. 
7:20	כֻּלנָשׁ בּקֵריָנָא דֵּאתקרִי בֵּה נקַוֵא. 
7:21	אֵן עַבדָּא אֵתקרִיתּ לָא נֵתבּטֵל לָכ אֵלָא אָפֵן מֵשׁכַּח אַנתּ למֵתחַרָרוּ גּבִי לָכ דּתֵפלוּח. 
7:22	אַינָא גֵּיר דּעַבדָּא אֵתקרִי בּמָרַן מחַררָא הוּ דַּאלָהָא הָכַנָא אָפ אַינָא דּבַר חאִרֵא אֵתקרִי עַבדָּא הוּ דַּמשִׁיחָא. 
7:23	בַּדמַיָא אֵזדּבֵנתּוּן לָא תֵּהווּן עַבדֵּא דַּבנַינָשָׁא. 
7:24	כֻּלנָשׁ בּמֵדֵּם דֵּאתקרִי אַחַי בֵּה נקַוֵא לוָת אַלָהָא. 
7:25	עַל בּתוּלוּתָא דֵּין פּוּקדָּנָא מֵן אַלָהָא לָא אַחִיד אנָא מֵלכָּא דֵּין יָהֵב אנָא אַיכ גַּברָא דֵּאתחַננֵת מֵן אַלָהָא דֵּאהוֵא מהַימַן. 
7:26	וסָבַר אנָא דּהָדֵא שַׁפִּירָא מֵטֻל אַנַנקאִ דּזַבנָא דּפַקָח לֵה לבַרנָשָׁא דּהָכַנָא נֵהוֵא. 
7:27	אַסִיר אַנתּ בַּאנתּתָא לָא תֵּבעֵא שׁרָיָא שׁרֵא אַנתּ מֵן אַנתּתָא לָא תֵּבעֵא אַנתּתָא. 
7:28	וֵאן תֵּסַב אַנתּתָא לָא חָטֵא אַנתּ וֵאן בּתוּלתָּא תֵּהוֵא לגַברָא לָא חָטיָא אוּלצָנָא דֵּין בַּפגַר הָוֵא לַאילֵין דּהָכַנָא אֵנוּן אֵנָא דֵּין עלַיכּוּן חָאֵס אנָא. 
7:29	והָדֵא אָמַר אנָא אַחַי דּזַבנָא מֵכִּיל אֵזדַּלהַז לֵה דַּאילֵין דּאִית להוּן נֵשֵׁא נֵהווּן אַיכ דּלַיתּ להוּן. 
7:30	וַאילֵין דּבָכֵין אַיכ לָא בָּכֵין וַאילֵין דּחָדֵין אַיכ לָא חָדֵין וַאילֵין דּזָבנִין אַיכ לָא מקַדֵּין. 
7:31	וַאילֵין דּמֵתחַשׁחִין בּעָלמָא הָנָא לָא לבַר מֵן זֵדקָא דַּחשַׁחתָא עָבַר לֵה גֵּיר אֵסכִּמֵה דּעָלמָא הָנָא. 
7:32	מֵטֻל הָנָא צָבֵא אנָא דַּדלָא צֵפתָא תֵּהווּן אַינָא גֵּיר דּלַיתּ לֵה אַנתּתָא רָנֵא בַּדמָרֵה דַּאיכַּנָא נֵשׁפַּר למָרֵה. 
7:33	וַאינָא דּאִית לֵה אַנתּתָא יָצֵפ דּעָלמָא דַּאיכַּנָא נֵשׁפַּר לַאנתּתֵה. 
7:34	פּוּרשָׁנָא דֵּין אִית אָפ בַּינָת אַנתּתָא לַבתוּלתָּא אַידָא דַּלגַברָא לָא הוָת רָניָא בּמָרָה דּתֵהוֵא קַדִּישָׁא בּפַגרָה וַברוּחָה וַאידָא דּאִית לָה בַּעלָא רָניָא דּעָלמָא דַּאיכַּנָא תֵּשׁפַּר לבַעלָה. 
7:35	הָדֵא דֵּין לעוּדרָנכוּן הוּ דִּילכוּן אָמַר אנָא לָא הוָא מַחנוּקִיתָא רָמֵא אנָא לכוּן אֵלָא דּתֵהווּן אַמִינִין לוָת מָרכוּן בֵּאסכִּמָא שַׁפִּירָא כַּד לָא רָנֵין אנתּוּן בּעָלמָא. 
7:36	אֵן אנָשׁ דֵּין סָבַר דּמֵתבַּזַח בַּבתוּלתֵּה דַּעבַר זַבנָה ולָא יַהבָּה לגַברָא ווָליָא דּנֵתּלִיה אַיכ דּצָבֵא נֵעבֵּד לָא חָטֵא תֵּזדַּוַג. 
7:37	אַינָא דֵּין דּשַׁרִירָאיִת פּסַק בּרֵעיָנֵה ולָא אָלצָא לֵה צבוּתָא ושַׁלִיט עַל צֵביָנֵה והָכַנָא דָּן בּלֵבֵּה דּנֵטַר בּתוּלתֵּה שַׁפִּיר עָבֵד. 
7:38	וַאינָא הָכִיל דּיָהֵב בּתוּלתֵּה שַׁפִּיר עָבֵד וַאינָא דּלָא יָהֵב בּתוּלתֵּה יַתִּירָאיִת שַׁפִּיר עָבֵד. 
7:39	אַנתּתָא כּמָא דּחַי בַּעלָה אַסִירָא הי בּנָמוּסָא אֵן דֵּין נֵדמַכ בַּעלָה מחַררָא הי דּתֵהוֵא למַן דּצָביָא בַּלחוּד בּמָרַן. 
7:40	טוּבֵיה דֵּין אֵן הָכַנָא תּקַוֵא אַיכ רֵעיָני דִּילי סָבַר אנָא דֵּין אָפ אֵנָא דּרוּחָא דַּאלָהָא אִית בִּי. 
8:1	עַל דֵּבחֵא דֵּין דַּפתַכרֵא יָדעִינַן דַּבכֻלַן אִית יִדַעתָא וִידַעתָא מַחתּרָא חוּבָּא דֵּין בָּנֵא. 
8:2	אֵן אנָשׁ דֵּין סָבַר דּיָדַע מֵדֵּם לָא עדַכִּיל מֵדֵּם יִדַע אַיכ מָא דּוָלֵא לֵה למֵדַּע. 
8:3	אֵן אנָשׁ דֵּין מַחֵב לַאלָהָא הָנָא אֵתִידַע מֵנֵה. 
8:4	עַל מֵאכוּלתָּא הָכִיל דּדֵבחֵא דַּפתַכרֵא יָדעִינַן דּלָא הוָא מֵדֵּם הוּ פּתַכרָא בּעָלמָא וַדלַיתּ אַלָה אחרִין אֵלָא אֵן חַד. 
8:5	אָפֵן גֵּיר אִית דּמֵתקרֵין אַלָהֵא אַו בַּשׁמַיָא אַו בַּארעָא אַיכַּנָא דּאִית אַלָהֵא סַגִּיֵאא ומָרַוָתָא סַגִּיֵאא. 
8:6	אֵלָא לַן דִּילַן חַד הוּ אַלָהָא אַבָא דּכֻל מֵנֵה וַחנַן בֵּה וחַד מָריָא יֵשׁוּע משִׁיחָא דּכֻל בּאִידֵה וָאפ חנַן בּאִידֵה. 
8:7	אֵלָא לָא הוָא בּכֻלנָשׁ יִדַעתָא אִית גֵּיר אנָשָׁא דַּבתאִרתּהוּן עדַמָא להָשָׁא דּעַל פּתַכרֵא אַיכ דַּדבִיחָא אָכלִין ומֵטֻל דַּכרִיהָא תּאִרתּהוּן מֵתּטַושָׁא. 
8:8	מֵאכוּלתָּא דֵּין לָא מקַרבָא לַן לַאלָהָא לָא גֵּיר אֵן אָכלִינַן מֵתיַתּרִינַן ולָא אֵן לָא נֵאכוּל מֵתבַּצרִינַן. 
8:9	חזַו דֵּין דַּלמָא שׁוּלטָנכוּן הָנָא נֵהוֵא תּוּקַלתָּא לַכרִיהֵא. 
8:10	אֵן אנָשׁ גֵּיר נֵחזֵיכ לָכ דּאִית בָּכ יִדַעתָא דַּסמִיכ אַנתּ בֵּית פּתַכרֵא לָא הָא תּאִרתֵּה מֵטֻל דַּכרִיה הוּ מֵשׁתַּררָא למֵאכַל דַּדבִיחָא. 
8:11	וָאבֵד לֵה בִּידַעתָכ דִּילָכ הַו אַינָא דַּמרַע דּמֵטֻלָתֵה מִית משִׁיחָא. 
8:12	וֵאן הָכַנָא מַסכּלִין אנתּוּן בַּאחַיכּוּן וַמקַפּחִין אנתּוּן תּאִרָתהוּן מַרעָתָא בַּמשִׁיחָא הוּ מַסכּלִין אנתּוּן. 
8:13	מֵטֻל הָנָא אֵן מֵאכוּלתָּא מַכשׁלָא לָאחי לעָלַם בֵּסרָא לָא אֵכוּל דּלָא אַכשֵׁל לָאחי. 
9:1	למָא לָא הוִית בַּר חאִרֵא אַו לָא הוִית שׁלִיחָא אַו ליֵשׁוּע משִׁיחָא מָרַן לָא חזִית אַו לָא הוַיתּוּן עבָדי בּמָרי. 
9:2	וֵאן לַאחרָנֵא לָא הוִית שׁלִיחָא אֵלָא לכוּן אִיתַי וחָתמָא דַּשׁלִיחוּתי אַנתּוּן אֵנוּן. 
9:3	ומַפַּק בּרוּחי לַאילֵין דּדָינִין לִי הָנַו. 
9:4	למָא לָא שַׁלִיט לַן למֵאכַל וַלמֵשׁתָּא. 
9:5	וַלמָא לָא שַׁלִיט לַן חָתָא אַנתּתָא למַכרָכוּ עַמַן אַיכ שַׁרכָּא דַּשׁלִיחֵא וַאיכ אַחַוהי דּמָרַן וַאיכ כּאִפָא. 
9:6	אַו אֵנָא בַּלחוּד ובַרנַבַא לַיתּ לַן שׁוּלטָנָא דּלָא נֵפלוּח. 
9:7	מַנוּ דּמַפלַח בּפָלחוּתָא בּנַפקָתָא דּנַפשֵׁה אַו מַנוּ דּנָצֵב כַּרמָא ומֵן פּאִרַוהי לָא אָכֵל אַו מַנוּ דּרָעֵא ענָא ומֵן חַלבָא דּמַרעִיתֵה לָא אָכֵל. 
9:8	דַּלמָא אַיכ בַּרנָשָׁא הָלֵין אָמַר אנָא הָא אָפ נָמוּסָא הָלֵין אֵמַר. 
9:9	כּתִיב גֵּיר בֵּה בּנָמוּסָא דּמוּשֵׁא דּלָא תֵּבלוּם תַּורָא דּמַדרֵכ למָא עַל תַּורֵא בּטִיל לֵה לַאלָהָא. 
9:10	אֵלָא יִדִיעָא דּמֵטֻלָתַן הוּ אֵמַר ומֵטֻלָתַן גֵּיר אֵתכַּתבַּת מֵטֻל דּעַל סַברָא הוּ וָלֵא לֵה לכָרוּבָא דּנֵכרוּב וַאינָא דּמַדרֵכ עַל סַברָא דַּעלַלתָא. 
9:11	אֵן חנַן דּרוּחָא זרַען בּכוּן רַבָּא הי אֵן חנַן מֵנכוּן דּפַגרָא נֵחצוּד. 
9:12	וֵאן לַאחרָנֵא אִית להוּן שׁוּלטָנָא עלַיכּוּן לָא לַן וָלֵא יַתִּירָאיִת אֵלָא לָא אֵתחַשַׁחן בּשׁוּלטָנָא הָנָא אֵלָא כֻּלמֵדֵּם מסַיבּרִינַן דַּבמֵדֵּם לָא נתַכֵּס סבַרתֵה דַּמשִׁיחָא. 
9:13	לָא יָדעִין אנתּוּן דַּאילֵין דּבֵית קוּדשָׁא פָּלחִין מֵן בֵּית קוּדשָׁא מֵסתַּיבּרִין וַאילֵין דַּלמַדבּחָא פָּלחִין עַם מַדבּחָא פָּלגִּין. 
9:14	הָכַנָא אָפ מָרַן פַּקֵד דַּאילֵין דַּסבַרתֵה מַכרזִין מֵן סבַרתֵה נִחוּן. 
9:15	אֵנָא דֵּין לָא אֵתחַשׁחֵת בַּחדָא מֵן הָלֵין ולַו מֵטֻל הָדֵא כֵּתבֵּת דּהָכַנָא נֵהוֵא לִי פַּקָח לִי גֵּיר דַּממָת אֵמוּת ולָא דּאנָשׁ שׁוּבהָרי נסַרֵק. 
9:16	אָפ דַּמסַבַּר אנָא גֵּיר לַיתּ לִי שׁוּבהָרָא קטִירָא גֵּיר סִים עלַי וָי לִי דֵּין אֵלָא אֵסַבַּר. 
9:17	אֵן גֵּיר בּצֵביָני הָדֵא סָעַר אנָא אַגרָא אִית לִי אֵן דֵּין דּלָא בּצֵביָני רַבַּת בַּיתּוּתָא הוּ מהַימַן אנָא. 
9:18	אַינָא הוּ הָכִיל אַגרי דּכַד מסַבַּר אנָא דּלָא נפַקתָא אֵעבּדִיה לַסבַרתֵה דַּמשִׁיחָא ולָא אֵתחַשַׁח בּשׁוּלטָנָא דּיַהב לִי בֵּאוַנגֵּלִיָון. 
9:19	כַּד מחַרַר אנָא גֵּיר מֵן כֻּלהֵין לכֻלנָשׁ שַׁעבּדֵת נַפשׁי דַּלסַגִּיֵאא אִתַר. 
9:20	וַהוִית עַם יִהוּדָיֵא אַיכ יִהוּדָיָא דּלִיהוּדָיֵא אִתַר ועַם דַּתחֵית נָמוּסָא אֵנוּן הוִית אַיכ דַּתחֵית נָמוּסָא דּלַאילֵין דַּתחֵית נָמוּסָא אֵנוּן אִתַר. 
9:21	ולַאילֵין דּנָמוּסָא לַיתּ להוּן הוִית אַיכ דּלָא נָמוּס כַּד לָא אִיתַי לַאלָהָא דּלָא נָמוּס אֵלָא בּנָמוּסֵה דַּמשִׁיחָא דָּאפ להָנוּן דַּדלָא נָמוּס אֵנוּן אִתַר. 
9:22	הוִית עַם כּרִיהֵא אַיכ כּרִיהָא דּלַכרִיהֵא אִתַר לכֻלנָשׁ כֻּל הוִית דַּלכֻלנָשׁ אַחֵא. 
9:23	הָדֵא דֵּין עָבֵד אנָא מֵטֻל דֵּאהוֵא שַׁותָּפָא לַסבַרתָא. 
9:24	לָא יָדעִין אנתּוּן דַּאילֵין דּבֵאסטַדִיָון רָהטִין כֻּלהוּן הוּ רָהטִין אֵלָא חַד הוּ נָסֵב לָה זָכוּתָא הָכַנָא הַרטו אַיכ דּתַדרכוּן. 
9:25	כֻּל אנָשׁ דֵּין דַּאגוּנָא עָבֵד מֵן כֻּל מֵדֵּם אָחֵד רֵעיָנֵה והָלֵין רָהטִין דּנֵסבוּן כּלִילָא דּמֵתחַבַּל חנַן דֵּין דּלָא מֵתחַבַּל. 
9:26	אֵנָא הָכִיל הָכַנָא רָהֵט אנָא לָא הוָא אַיכ דּעַל מֵדֵּם דּלָא יִדִיע והָכַנָא מֵתכַּתַּשׁ אנָא לָא אַיכ הַו דּלָאאַר כָּתֵשׁ. 
9:27	אֵלָא פַּגרי הוּ כָּבֵשׁ אנָא וַמשַׁעבֵּד אנָא דּדַלמָא אנָא דּלַאחרָנֵא אַכרזֵת אֵנָא קנוּמי אֵסתּלֵא לִי. 
10:1	צָבֵא אנָא דֵּין דּתֵדּעוּן אַחַי דַּאבָהַין כֻּלהוּן תּחֵית ענָנָא הוַו וכֻלהוּן בּיַמָא עבַרו. 
10:2	וכֻלהוּן בּיַד מוּשֵׁא עמַדו בַּענָנָא וַביַמָא. 
10:3	וכֻלהוּן חדָא מֵאכוּלתָּא דּרוּחָא אֵכַלו. 
10:4	וכֻלהוּן חַד מַשׁתּיָא דּרוּחָא אֵשׁתִּיו שָׁתֵין הוַו גֵּיר מֵן כּאִפָא דּרוּחָא דָּאתיָא הוָת עַמהוּן כּאִפָא דֵּין הָי הוּ הוָא משִׁיחָא. 
10:5	אֵלָא לָא הוָא בּסוּגאהוּן אֵצטבִי אַלָהָא נפַלו גֵּיר בּמַדבּרָא. 
10:6	הָלֵין דֵּין טוּפסָא לַן הוּ הוַו דּלָא הוַין רָגִּין בִּישָׁתָא אַיכַּנָא דּהֵנוּן רַגו. 
10:7	וָאפלָא נֵהוֵא פָּלחַי פּתַכרֵא אַיכַּנָא דָּאפ מֵנהוּן פּלַחו אַיכ דַּכתִיב דִּיתֵב עַמָא למֵאכַל וַלמֵשׁתָּא וקָמו למֵשׁתּעָיוּ. 
10:8	וָאפלָא נזַנֵא אַיכַּנָא דּמֵנהוּן זַנִיו וַנפַלו בּחַד יַומָא עֵסרִין וַתלָתָא אַלפִין. 
10:9	ולָא ננַסֵא לַמשִׁיחָא אַיכַּנָא דּמֵנהוּן נַסִיו וַאובֵּדו אֵנוּן חוַוָתָא. 
10:10	וָאפלָא תֵּרטנוּן אַיכַּנָא דּמֵנהוּן רטֵנו וֵאבַדו בּאִידַי מחַבּלָנָא. 
10:11	הָלֵין דֵּין כֻּלהֵין דַּגדַשׁ להוּן לטוּפסַן הוַי וֵאתכּתֵב מֵטֻל מַרדּוּתָא דִּילַן דּחַרתהוּן דּעָלמֵא עלַין מַטיַת. 
10:12	מֵכִּיל מַן דּסָבַר דּקָם נֵזדּהַר דּלָא נֵפֵּל. 
10:13	נֵסיוּנָא לָא מַטִיכוּן אֵלָא דַּבנַינָשָׁא מהַימַן הוּ דֵּין אַלָהָא דּלָא נַרפֵּיכוּן דּתֵתנַסוּן יַתִּיר מַן מֵדֵּם דַּמצֵין אנתּוּן אֵלָא נֵעבֵּד לנֵסיוּנכוּן מַפּקָנָא אַיכַּנָא דּתֵשׁכּחוּן לַמסַיבָּרוּ. 
10:14	מֵטֻל הָנָא חַבִּיבַי ערוּקו מֵן פּוּלחָנָא דַּפתַכרֵא. 
10:15	אַיכ דַּלחַכִּימֵא אָמַר אנָא דּוּנו אַנתּוּן מֵדֵּם דָּאמַר אנָא. 
10:16	כָּסָא הַו דּתַודִּיתָא דַּמבַרכִינַן לָא הוָא שַׁותָּפוּתָא אִיתַוהי דַּדמֵה דַּמשִׁיחָא ולַחמָא הַו דּקָצֵינַן לָא הוָא שַׁותָּפוּתָא אִיתַוהי דּפַגרֵה דַּמשִׁיחָא. 
10:17	אַיכַּנָא דּחַד הוּ לַחמָא הַו הָכַנָא כֻּלַן חַד חנַן פּגַר כֻּלַן גֵּיר מֵן הַו הוּ חַד לַחמָא נָסבִּינַן. 
10:18	חזַו לאִיסרָיֵל דּבַבסַר לָא הוָא אַילֵין דָּאכלִין דֵּבחֵא הָוֵין שַׁותָּפֵא למַדבּחָא. 
10:19	מָנָא הָכִיל אָמַר אנָא דַּפתַכרָא מֵדֵּם אִיתַוהי אַו דֵּבחָא דַּפתַכרָא מֵדֵּם הוּ לָא. 
10:20	אֵלָא הַו מֵדֵּם דּדָבחִין חַנפֵא לשׁאִדֵא הו דָּבחִין ולָא לַאלָהָא לָא דֵּין צָבֵא אנָא דּתֵהווּן שַׁותָּפֵא לשׁאִדֵא. 
10:21	לָא מֵשׁכּחִין אנתּוּן דּתֵשׁתּוּן כָּסָא דּמָרַן וכָסָא דּשׁאִדֵא ולָא מֵשׁכּחִין אנתּוּן דּתֵשׁתַּותּפוּן בּפָתוּרָא דּמָרַן וַבפָתוּרָא דּשׁאִדֵא. 
10:22	אַו דַּלמָא מַטָנוּ מַטנִינַן למָרַן דַּלמָא חַסִינִינַן מֵנֵה. 
10:23	כֻּל מֵדֵּם שַׁלִיט לִי אֵלָא לָא כֻּל מֵדֵּם פַּקָח כֻּל מֵדֵּם שַׁלִיט לִי אֵלָא לָא כֻּל מֵדֵּם מבַנֵא. 
10:24	לָא אנָשׁ דּנַפשֵׁה נֵהוֵא בָּעֵא אֵלָא כֻּלנָשׁ אָפ דּחַברֵה. 
10:25	כֻּלמֵדֵּם דּמֵזדַּבַּן בּמַקֵלָון הוַיתּוּן אָכלִין דּלָא עוּקָבָא מֵטֻל תּאִרתָּא. 
10:26	דּמָריָא הי גֵּיר אַרעָא בַּמלָאָה. 
10:27	אֵן אנָשׁ דֵּין מֵן חַנפֵא קָרֵא לכוּן וצָבֵין אנתּוּן למאִזַל כֻּלמֵדֵּם דּמֵתּסִים קדָמַיכּוּן אַכוּלו דּלָא עוּקָבָא מֵטֻל תּאִרתָּא. 
10:28	אֵן אנָשׁ דֵּין נאִמַר לכוּן דּהָנָא דַּדבִיחָא הוּ לָא תֵּאכלוּן מֵטֻל הַו דָּאמַר לכוּן ומֵטֻל תּאִרתָּא. 
10:29	תּאִרתָּא דֵּין אָמַר אנָא לָא הוָא דִּילכוּן אֵלָא דּהַו דָּאמַר למָנָא גֵּיר חאִרוּתי מֵתּדִינָא מֵן תּאִרתָּא דַּאחרָנֵא. 
10:30	אֵן אֵנָא בּטַיבּוּתָא מֵתחַשַׁח אנָא מָנָא מֵתגַּדַּפ אנָא עַל מֵדֵּם דֵּאנָא מַודֵּאנָא. 
10:31	אֵן אָכלִין אנתּוּן הָכִיל וֵאן שָׁתֵין אנתּוּן וֵאן מֵדֵּם עָבדִּין אנתּוּן כֻּלמֵדֵּם לתֵשׁבּוּחתָּא דַּאלָהָא הוַיתּוּן עָבדִּין. 
10:32	דּלָא תּוּקלָא הוַו לִיהוּדָיֵא ולַארמָיֵא וַלעִדּתֵּה דַּאלָהָא. 
10:33	אַיכ דָּאפ אֵנָא בּכֻל מֵדֵּם לכֻלנָשׁ שָׁפַר אנָא ולָא בָּעֵא אנָא מֵדֵּם דּלִי פַּקָח אֵלָא מֵדֵּם דַּלסַגִּיֵאא פַּקָח דּנִחוּן. 
11:1	אֵתּדַּמַו בִּי אַיכַּנָא דָּאפ אֵנָא בַּמשִׁיחָא. 
11:2	משַׁבַּח אנָא לכוּן דֵּין אַחַי דַּבכֻל מֵדֵּם מַעהֵד אנתּוּן לִי וַאיכַּנָא דַּאשׁלמֵת לכוּן פּוּקדָּנֵא אַחִידִין אנתּוּן. 
11:3	צָבֵא אנָא דֵּין דּתֵדּעוּן דּכֻל גּבַר רִשֵׁה משִׁיחָא הוּ ורִשָׁה דַּאנתּתָא גַּברָא הוּ ורִשֵׁה דַּמשִׁיחָא אַלָהָא הוּ. 
11:4	כֻּל גַּברָא דַּמצַלֵא אַו מֵתנַבֵּא כַּד מכַסַי רִשֵׁה מַבהֵת רִשֵׁה. 
11:5	וכֻל אַנתּתָא דַּמצַליָא אַו מֵתנַבּיָא כַּד גּלֵא רִשָׁה מַבהתָא רִשָׁה שַׁויָא הי גֵּיר עַם הָי דַּגרִיע רִשָׁה. 
11:6	אֵן גֵּיר לָא מֵתכַּסיָא אַנתּתָא אָפ תֵּסתַּפַּר אֵן דֵּין משַׁכַּר הוּ לַאנתּתָא למֵסתַּפָּרוּ אַו למֵגרַע תֵּתכַּסֵא. 
11:7	גַּברָא גֵּיר לָא חַיָב דַּנכַסֵא רִשֵׁה מֵטֻל דַּדמוּתָא הוּ ותֵשׁבּוּחתָּא דַּאלָהָא אַנתּתָא דֵּין תֵּשׁבּוּחתָּא הי דּגַברָא. 
11:8	לָא גֵּיר אִיתַוהי גַּברָא מֵן אַנתּתָא אֵלָא אַנתּתָא מֵן גַּברָא. 
11:9	וָאפלָא גֵּיר גַּברָא אֵתבּרִי מֵטֻל אַנתּתָא אֵלָא אַנתּתָא מֵטֻל גַּברָא. 
11:10	מֵטֻל הָנָא חַיָבָא אַנתּתָא דּשׁוּלטָנָא נֵהוֵא עַל רִשָׁה מֵטֻל מַלַאכֵא. 
11:11	בּרַם דֵּין לָא גַּברָא לבַר מֵן אַנתּתָא אָפלָא אַנתּתָא לבַר מֵן גַּברָא בּמָרַן. 
11:12	אַיכַּנָא גֵּיר דַּאנתּתָא מֵן גַּברָא הָכַנָא אָפ גַּברָא בּיַד אַנתּתָא כֻּלמֵדֵּם דֵּין מֵן אַלָהָא הוּ. 
11:13	דּוּנו בַּינַיכּוּן לנַפשׁכוּן יָאֵא לַאנתּתָא דּכַד גּלֵא רִשָׁה תּצַלֵא לַאלָהָא. 
11:14	אָפלָא הוּ כּיָנָא מַלֵפ לכוּן דּגַברָא מָא דּקָאֵם סַערֵה צַערָא הוּ לֵה. 
11:15	וַאנתּתָא מָא דַּמרַבַּי סַערָה תֵּשׁבּוּחתָּא הי לָה מֵטֻל דּסַערָה חלָפ תַּכסִיתָא הוּ אֵתִיהֵב לָה. 
11:16	אֵן אנָשׁ דֵּין מֵתחרֵא עַל הָלֵין לַן לַיתּ עיָדָא אַיכ הָנָא ולָא לעִדּתֵּה דַּאלָהָא. 
11:17	הָדֵא דֵּין דַּמפַקֵד אנָא לָא אַיכ משַׁבַּח אנָא לכוּן מֵטֻל דּלָא הוָא לַקדָמַיכּוּן אֵתַיתּוּן אֵלָא לַבצִירוּתָא הוּ נחֵתּתּוּן. 
11:18	לוּקדַם גֵּיר מָא דּמֵתכַּנשִׁין אנתּוּן בּעִדּתָּא פָּלַגוָתָא שָׁמַע אנָא דּאִית בַּינָתכוּן ומֵדֵּם מֵדֵּם מהַימֵן אנָא. 
11:19	עתִידִין אֵנוּן גֵּיר אָפ חֵריָנֵא דּנֵהווּן בַּינָתכוּן דַּאילֵין דַּבקֵין בּכוּן נֵתיַדעוּן. 
11:20	מָא הָכִיל דּמֵתכַּנשִׁין אנתּוּן לַו אַיכ דּזָדֵק ליַומֵה דּמָרַן אָכלִין אנתּוּן ושָׁתֵין. 
11:21	אֵלָא אנָשׁ אנָשׁ חשָׁמִיתֵה קָדֵם אָכֵל לָה והָוֵא חַד כּפֵן וחַד רוֵא. 
11:22	דַּלמָא בָּתֵּא לַיתּ לכוּן דּתֵאכלוּן ותֵשׁתּוּן אַו בּעִדּתֵּה דַּאלָהָא בָּסֵין אנתּוּן ומַבהתִין אנתּוּן לַאילֵין דּלַיתּ להוּן מָנָא אִמַר לכוּן אֵשַׁבַּחכוּן בּהָדֵא לָא משַׁבַּח אנָא. 
11:23	אֵנָא גֵּיר קַבּלֵת מֵן מָרַן הַו מֵדֵּם דַּאשׁלמֵת לכוּן דּמָרַן יֵשׁוּע בּהַו לִליָא דּמֵשׁתּלֵם הוָא נסַב הוָא לַחמָא. 
11:24	ובַרֵכ וַקצָא וֵאמַר סַבו אַכוּלו הָנַו פַּגרי דּעַל אַפַּיכּוּן מֵתקצֵא הָכַנָא הוַיתּוּן עָבדִּין לדוּכרָני. 
11:25	הָכַנָא מֵן בָּתַר דַּאחשֵׁמו אָפ כָּסָא יַהב וֵאמַר הָנָא כָּסָא אִיתַוהי דִּיַתִקאִ חדַתָא בּדֵמי הָכַנָא הוַיתּוּן עָבדִּין כֻּל אֵמַתי דּשָׁתֵין אנתּוּן לדוּכרָני. 
11:26	כֻּל אֵמַתי גֵּיר דָּאכלִין אנתּוּן לַחמָא הָנָא ושָׁתֵין אנתּוּן כָּסָא הָנָא מַותֵּה הוּ דּמָרַן מַעהדִּין אנתּוּן עדַמָא למֵאתִיתֵה. 
11:27	אַינָא הָכִיל דָּאכֵל מֵן לַחמֵה דּמָריָא ושָׁתֵא מֵן כָּסֵה ולָא שָׁוֵא לֵה מחַיַב הוּ לַדמֵה דּמָריָא וַלפַגרֵה. 
11:28	מֵטֻל הָנָא נֵהוֵא אנָשׁ בָּקֵא נַפשֵׁה והָידֵּין אָכֵל מֵן לַחמָא הָנָא ושָׁתֵא מֵן כָּסָא הָנָא. 
11:29	מַן דָּאכֵל גֵּיר ושָׁתֵא מֵנֵה כַּד לָא שָׁוֵא חוּיָבָא הו לנַפשֵׁה אָכֵל ושָׁתֵא דּלָא פּרַשׁ פַּגרֵה דּמָריָא. 
11:30	מֵטֻל הָנָא סַגִּיאיִן בּכוּן מַרעֵא וַכרִיהֵא וסַגִּיֵאא דּדָמכִּין. 
11:31	אֵלוּ גֵּיר נַפשַׁן דָּינִין הוַין לָא מֵתּדִינִין הוַין. 
11:32	כַּד מֵתּדִינִינַן דֵּין מֵן מָרַן מֵתרדָיוּ מֵתרדֵינַן דּלָא עַם עָלמָא נֵתחַיַב. 
11:33	מֵכִּיל אַחַי אֵמַתי דּמֵתכַּנשִׁין אנתּוּן למֵאכַל הוַיתּוּן מקַוֵין חַד לחַד. 
11:34	מַן דֵּין דַּכפֵן בּבַיתֵּה נֵלעַס דּלָא לחַיָבוּתָא תֵּהווּן מֵתכַּנשִׁין עַל שַׁרכָּא דֵּין מָא דֵּאתִית אֵפַּקֵדכוּן. 
12:1	עַל רוּחָניָתָא דֵּין אַחַי צָבֵא אנָא דּתֵדּעוּן. 
12:2	דּחַנפֵא הוַיתּוּן ולַפתַכרֵא אַילֵין דּלַיתּ להוּן קָלָא דּלָא פּוּרשָׁן מֵתּדַּברִין הוַיתּוּן. 
12:3	מֵטֻל הָנָא מַודַּע אנָא לכוּן דּלַיתּ אנָשׁ דַּברוּחָא דַּאלָהָא ממַלֵל וָאמַר דַּחרֵם הוּ יֵשׁוּע וָאפלָא אנָשׁ מֵשׁכַּח למאִמַר דּמָריָא הוּ יֵשׁוּע אֵלָא אֵן בּרוּחָא דּקוּדשָׁא. 
12:4	פּוּלָגֵא דֵּין דּמַוהבָתָא אִיתַיהוּן אֵלָא חדָא הי רוּחָא. 
12:5	ופוּלָגֵא דּתֵשׁמשָׁתָא אִיתַיהוּן אֵלָא חַד הוּ מָריָא. 
12:6	ופוּלָגֵא דּחַילַוָתָא אִית אֵלָא חַד הוּ אַלָהָא דּמַעבֵּד כֻּל בּכֻלנָשׁ. 
12:7	לאנָשׁ אנָשׁ דֵּין מֵתִיהֵב לֵה גֵּליָנָא דּרוּחָא אַיכ דּעָדרָא לֵה. 
12:8	אִית דִּיהִיבָא לֵה בּרוּחָא מֵלתָא דּחֵכמתָא לַאחרִנָא דֵּין מֵלתָא דִּידַעתָא בָּה בּרוּחָא. 
12:9	לַאחרִנָא הַימָנוּתָא בָּה בּרוּחָא לַאחרִנָא מַוהבָתָא דָּאסיוּתָא בָּה בּרוּחָא. 
12:10	לַאחרִנָא דֵּין חַילֵא לַאחרִנָא דֵּין נבִיוּתָא לַאחרִנָא דֵּין פָּרוּשׁוּתָא דּרוּחֵא לַאחרִנָא דֵּין זנַיָא דּלֵשָׁנֵא לַאחרִנָא דֵּין פּוּשָׁקָא דּלֵשָׁנֵא. 
12:11	כֻּלהֵין דֵּין הָלֵין חדָא הי רוּחָא סָערָא וַמפַלגָא לכֻלנָשׁ אַיכ דּהִי צָביָא. 
12:12	אַכזנָא גֵּיר דּפַגרָא חַד הוּ ואִית בֵּה הַדָּמֵא סַגִּיֵאא כֻּלהוּן דֵּין הַדָּמֵא דּפַגרָא כַּד סַגִּיֵאא אִיתַיהוּן חַד אֵנוּן פּגַר הָכַנָא אָפ משִׁיחָא. 
12:13	אָפ חנַן גֵּיר כֻּלַן בַּחדָא רוּח לחַד פּגַר עמַדן אֵן יִהוּדָיֵא וֵאן אַרמָיֵא וֵאן עַבדֵּא וֵאן בּנַי חאִרֵא וכֻלַן חדָא רוּחָא אֵשׁתִּין. 
12:14	אָפ פַּגרָא גֵּיר לָא הוָא חַד הַדָּם אֵלָא סַגִּיֵאא. 
12:15	אֵן תּאִמַר גֵּיר רֵגלָא דּמֵטֻל דּלָא הוִית אִידָא לָא הוִית מֵנֵה מֵן פַּגרָא לַו מֵטֻל הָדֵא לַיתֵּיה מֵנֵה מֵן פַּגרָא. 
12:16	וֵאן תּאִמַר אֵדנָא עַל דּלָא הוִית עַינָא לָא הוִית מֵנֵה מֵן פַּגרָא לַו מֵטֻל הָדֵא לַיתֵּיה מֵנֵה מֵן פַּגרָא. 
12:17	אֵלוּ גֵּיר כֻּלֵה פַּגרָא עַינֵא הוָא אַיכָּא הוָת מַשׁמַעתָא וֵאלוּ כֻּלֵה מַשׁמַעתָא הוָא אַיכַּנָא מרִיח הוָא. 
12:18	הָשָׁא דֵּין אַלָהָא סָם כֻּל חַד חַד מֵן הַדָּמֵא בּפַגרָא אַיכַּנָא דּהוּ צבָא. 
12:19	אֵלוּ דֵּין כֻּלהוּן חַד הוַו הַדָּמָא אַיכָּא הוָא פַּגרָא. 
12:20	הָשָׁא דֵּין הַדָּמֵא אִיתַיהוּן סַגִּיֵאא חַד הוּ דֵּין פַּגרָא. 
12:21	לָא מֵשׁכּחָא עַינָא דּתאִמַר לאִידָא דּלָא מֵתבַּעיָא אַנתּי לִי אָפלָא רִשָׁא מֵשׁכַּח דּנאִמַר לרֵגלֵא דּלָא מֵתבַּעיָן אנתֵּין לִי. 
12:22	אֵלָא יַתִּירָאיִת אַילֵין הַדָּמֵא דּמֵסתַּברִין דַּמחִילִין עלַיהוּן הוּ סוּנקָנָא. 
12:23	וַאילֵין דּסָברִינַן דַּמצַערִין אֵנוּן בּפַגרָא להָלֵין אִיקָרָא יַתִּירָא מַסגֵּינַן וַאילֵין דַּדנוּכָּפָא אֵנוּן אֵסכִּמָא יַתִּירָא עָבדִּינַן להוּן. 
12:24	אַילֵין דֵּין הַדָּמֵא דּאִית בַּן דַּמיַקרִין לָא מֵתבּעֵא להוּן אִיקָרָא אַלָהָא גֵּיר מַזגֵה לפַגרָא ויַהב אִיקָרָא יַתִּירָא להַדָּמָא אַינָא דַּזעוּר. 
12:25	דּלָא תֵּהוֵא פָּלגּוּתָא בּפַגרָא אֵלָא כֻּלהוּן הַדָּמֵא שַׁויָאיִת חַד עַל חַד נֵהווּן יָצפִּין. 
12:26	דֵּאמַתי דּחַד הַדָּם נֵהוֵא כָּאֵב כֻּלהוּן נֵהווּן חָשִׁין וֵאן מֵשׁתַּבַּח חַד הַדָּם כֻּלהוּן הַדָּמֵא נֵהווּן מֵשׁתַּבּחִין. 
12:27	אַנתּוּן דֵּין פַּגרֵה אַנתּוּן דַּמשִׁיחָא והַדָּמֵא בּדוּכַּתכוּן. 
12:28	סָם גֵּיר אַלָהָא בּעִדּתֵּה לוּקדַם שׁלִיחֵא בָּתַרהוּן נבִיֵא בָּתַרהוּן מַלפָנֵא בָּתַרהוּן עָבדַּי חַילֵא בָּתַרהוּן מַוהבָתָא דָּאסיוּתָא וַמעַדּרָנֵא וַמדַבּרָנֵא וַזנַיָא דּלֵשָׁנֵא. 
12:29	דַּלמָא כֻּלהוּן שׁלִיחֵא דַּלמָא כֻּלהוּן נבִיֵא למָא כֻּלהוּן מַלפָנֵא למָא כֻּלהוּן סָערַי חַילֵא. 
12:30	למָא לכֻלהוּן אִית להוּן מַוהבָתָא דָּאסיוּתָא למָא כֻּלהוּן בּלֵשָׁנֵא ממַללִין אַו דַּלמָא כֻּלהוּן מפַשׁקִין. 
12:31	אֵן דֵּין טָנִין אנתּוּן בּמַוהבָתָא רַורבָתָא אֵנָא תּוּב אֵחַוֵיכוּן אוּרחָא דַּמיַתּרָא. 
13:1	אֵן בּכֻל לֵשָׁן דַּבנַינָשָׁא אֵמַלֵל ובַדמַלַאכֵא וחוּבָּא לָא נֵהוֵא בִּי הוִית לִי נחָשָׁא דּזָאֵם אַו צִצלָא דּיָהֵב קָלָא. 
13:2	וֵאן תֵּהוֵא בִּי נבִיוּתָא וֵאדַּע ארָזֵא כֻּלהוּן וכֻלָה יִדַעתָא וֵאן תֵּהוֵא בִּי כֻּלָה הַימָנוּתָא אַיכַּנָא דּטוּרָא אֵשַׁנֵא וחוּבָּא לַיתּ בִּי לָא הוִית מֵדֵּם. 
13:3	וֵאן אַוכֵּל כֻּל דּאִית לִי למֵסכִּנֵא וֵאן אַשׁלֵם פַּגרי דּנאִקַד וחוּבָּא לָא נֵהוֵא בִּי מֵדֵּם לָא יָתַר אנָא. 
13:4	חוּבָּא נַגִּירָא הי רוּחֵה ובַסִים חוּבָּא לָא חָסֵם חוּבָּא לָא מֵשׁתּגֵשׁ ולָא מֵתחתַר. 
13:5	ולָא סָעַר דּבֵהתּתָא ולָא בָּעֵא דִּילֵה ולָא מֵתּתּפִיר ולָא מֵתרַעֵא דּבִישׁ. 
13:6	לָא חָדֵא בּעַולָא אֵלָא חָדֵא בּקוּשׁתָּא. 
13:7	כֻּל מֵדֵּם מסַיבַּר כֻּלמֵדֵּם מהַימֵן כֻּל מסַבַּר כֻּל סָבֵל. 
13:8	חוּבָּא מֵמתוּם לָא נָפֵל נבִיַוָתָא גֵּיר נֵתבַּטלָן ולֵשָׁנֵא נֵשׁתַּתּקוּן וִידַעתָא תֵּתבַּטַל. 
13:9	קַלִיל הוּ גֵּיר מֵן סַגִּי יָדעִינַן וקַלִיל מֵן סַגִּי מֵתנַבֵּינַן. 
13:10	אֵמַתי דֵּין דּתאִתֵא גּמִירוּתָא הָידֵּין נֵתבַּטַל הַו מֵדֵּם דּקַלִיל הוָא. 
13:11	כַּד יַלוּדָא הוִית אַיכ יַלוּדָא ממַלֵל הוִית וַאיכ יַלוּדָא מֵתרַעֵא הוִית וַאיכ יַלוּדָא מֵתחַשַׁב הוִית כַּד הוִית דֵּין גַּברָא בַּטלֵת הָלֵין דּטַליוּתָא. 
13:12	הָשָׁא אַיכ דַּבמַחזִיתָא חָזֵינַן בּפֵלֵאתָא הָידֵּין דֵּין אַפִּין לוּקבַל אַפִּין הָשָׁא יָדַע אנָא קַלִיל מֵן סַגִּי הָידֵּין דֵּין אֵדַּע אַיכ מָא דֵּאתיַדעֵת. 
13:13	הָלֵין אֵנֵין גֵּיר תּלָת דַּמכַתּרָן הַימָנוּתָא וסַברָא וחוּבָּא דּרַבּ דֵּין מֵנהֵין חוּבָּא. 
14:1	הַרטו בָּתַר חוּבָּא וטַנו בּמַוהבָתָא דּרוּחָא יַתִּירָאיִת דֵּין דּתֵתנַבּוּן. 
14:2	מַן דַּממַלֵל גֵּיר בּלֵשָׁנָא לָא הוָא לַבנַינָשָׁא ממַלֵל אֵלָא לַאלָהָא לָא גֵּיר אנָשׁ שָׁמַע מֵדֵּם דַּממַלֵל אֵלָא בּרוּח ארָזָא ממַלֵל. 
14:3	אַינָא דֵּין דּמֵתנַבֵּא לַבנַינָשָׁא ממַלֵל בֵּניָנָא ולוּבָּבָא ובוּיָאָא. 
14:4	דַּממַלֵל בּלֵשָׁנָא נַפשֵׁה הוּ בָּנֵא וַדמֵתנַבֵּא עִדּתָּא בָּנֵא. 
14:5	צָבֵא אנָא דֵּין דּכֻלכוּן תּמַללוּן בּלֵשָׁנֵא יַתִּירָאיִת דֵּין דּתֵתנַבּוּן רַב הוּ גֵּיר אַינָא דּמֵתנַבֵּא מֵן הַו דַּממַלֵל בּלֵשָׁנָא אֵן לָא מפַשֵׁק אֵן דֵּין מפַשֵׁק עִדּתָּא בָּנֵא. 
14:6	והָשָׁא אַחַי אֵן אִתֵא לוָתכוּן וֵאמַלֵל עַמכוּן בּלֵשָׁנֵא מָנָא מַותַּר אנָא לכוּן אֵלָא אֵן אֵמַלֵל עַמכוּן אַו בּגֵליָנָא אַו בִּידַעתָא אַו בַּנבִיוּתָא אַו בּיוּלפָּנָא. 
14:7	אָפ צֵבוָתָא גֵּיר אַילֵין דּלַיתּ בּהֵין נַפשָׁא ויָהבָּן קָלָא אֵן אַבּוּבָא וֵאן קִיתָרָא אֵן פּוּרשָׁנָא לָא עָבדָּן בֵּית קִינתָּא לַחבַרתָה אַיכַּנָא מֵתִידַע מֵדֵּם דּמֵזדּמַר אַו מֵדֵּם דּמֵתנקֵשׁ. 
14:8	וֵאן קַרנָא תֵּקרֵא קָלָא דּלָא פּרִישׁ מַנוּ נֵתּטַיַב לַקרָבָא. 
14:9	הָכַנָא אָפ אַנתּוּן אֵן תּאִמרוּן מֵלתָא בּלֵשָׁנָא ולָא תֵּהוֵא מפַשׁקָא אַיכַּנָא מֵתִידַע מֵדֵּם דָּאמרִין אנתּוּן הָוֵיתּוּן לכוּן אַיכ הַו דּעַם אָאַר ממַללִין אנתּוּן. 
14:10	הָא גֵּיר גֵּנסֵא דּלֵשָׁנֵא סַגִּיֵאא אִית בּעָלמָא ולַיתּ חַד מֵנהוּן דּלָא קָלָא. 
14:11	וֵאן לָא יָדַע אנָא חַילֵה דּקָלָא הָוֵא אנָא לִי בַּרבּרָיָא להַו דַּממַלֵל וָאפ הַו דַּממַלֵל הָוֵא לֵה לִי בַּרבּרָיָא. 
14:12	הָכַנָא אָפ אַנתּוּן מֵטֻל דּטַנָנֵא אַנתּוּן דּמַוהבָתָא דּרוּחָא לבֵניָנָא דּעִדּתָּא בּעַו דּתֵתיַתּרוּן. 
14:13	והַו דַּממַלֵל בּלֵשָׁנָא נצַלֵא דַּנפַשֵׁק. 
14:14	אֵן הוּ גֵּיר דַּהוִית מצַלֵא בּלֵשָׁנָא רוּחי הוּ מצַליָא מַדַּעי דֵּין דּלָא פּאִרִין הוּ. 
14:15	מָנָא הָכִיל אֵעבֵּד אֵצַלֵא בּרוּחי וֵאצַלֵא אָפ בּמַדַּעי וֵאזַמַר בּרוּחי וֵאזַמַר אָפ בּמַדַּעי. 
14:16	וֵאן לָא אֵן מבַרֵכ אַנתּ בּרוּח הַו דַּממַלֵא דּוּכּתֵה דּהֵדיוּטָא אַיכַּנָא נאִמַר אַמִין עַל תַּודִּיתָכ דִּילָכ מֵטֻל דּמָנָא אָמַר אַנתּ לָא יָדַע. 
14:17	אַנתּ גֵּיר שַׁפִּיר מבַרֵכ אַנתּ אֵלָא חַברָכ לָא מֵתבַּנֵא. 
14:18	מַודֵּא אנָא לַאלָהָא דּיַתִּיר מֵן כֻּלכוּן ממַלֵל אנָא בּלֵשָׁנֵא. 
14:19	אֵלָא בּעִדּתָּא צָבֵא אנָא דּחַמֵשׁ מֵלִין בּמַדַּעי אֵמַלֵל דָּאפ אחרָנֵא אַלֵפ יַתִּיר מֵן רֵבּוּ מֵלִין בּלֵשָׁנָא. 
14:20	אַחַי לָא הוַיתּוּן טלֵין בּרֵעיָנַיכּוּן אֵלָא לבִישָׁתָא הוַו יַלוּדֵא וַברֵעיָנַיכּוּן הוַו גּמִירִין. 
14:21	בּנָמוּסָא כּתִיב דַּבמַמללָא נוּכרָיָא וַבלֵשָׁנָא אחרִנָא אֵמַלֵל עַמֵה עַם עַמָא הָנָא אָפלָא הָכַנָא נֵשׁמעוּנָני אָמַר מָריָא. 
14:22	מָדֵין לֵשָׁנֵא לָאתָא הוּ סִימִין לָא לַמהַימנֵא אֵלָא לַאילֵין דּלָא מהַימנִין נבִיַוָתָא דֵּין לָא הוָא לַאילֵין דּלָא מהַימנִין אֵלָא לַאילֵין דַּמהַימנִין. 
14:23	אֵן הוּ הָכִיל דּתֵתכַּנַשׁ כֻּלָה עִדּתָּא וכֻלהוּן בּלֵשָׁנֵא נמַללוּן ונֵעלוּן הֵדיוּטֵא אַו אַילֵין דּלָא מהַימנִין לָא אָמרִין דּהָלֵין שׁנַו להוּן. 
14:24	וֵאן כֻּלכוּן תֵּהווּן מֵתנַבֵּין ונֵעוּל לוָתכוּן הֵדיוּטָא אַו מַן דּלָא מהַימֵן מֵתבּצֵא מֵן כֻּלכוּן ומֵתכַּוַן מֵן כֻּלכוּן. 
14:25	וכַסיָתָא דּלֵבֵּה מֵתגַּליָן והָידֵּין נֵפֵּל עַל אַפַּוהי ונֵסגּוּד לַאלָהָא ונאִמַר שַׁרִירָאיִת אַלָהָא אִית בּכוּן. 
14:26	אָמַר אנָא הָכִיל אַחַי דֵּאמַתי דּמֵתכַּנשִׁין אנתּוּן לַאינָא מֵנכוּן דּאִית לֵה מַזמוּרָא נאִמַר וַאינָא דּאִית לֵה יוּלפָּנָא וַאינָא דּאִית לֵה גֵּליָנָא וַאינָא דּאִית לֵה לֵשָׁנָא וַאינָא דּאִית לֵה פּוּשָׁקָא כֻּלהֵין לבֵניָנָא נֵהויָן. 
14:27	וֵאן בּלֵשָׁנָא אנָשׁ נמַלֵל תּרֵין נמַללוּן וכַד סַגִּי תּלָתָא וחַד חַד נמַללוּן וחַד נפַשֵׁק. 
14:28	וֵאן לַיתּ דַּמפַשֵׁק נֵשׁתּוּק לֵה בּעִדּתָּא הַו דַּממַלֵל בּלֵשָׁנָא ובַינַוהי לנַפשֵׁה ולַאלָהָא נמַלֵל. 
14:29	נבִיֵא דֵּין תּרֵין אַו תּלָתָא נמַללוּן ושַׁרכָּא נפַרשׁוּן. 
14:30	וֵאן לַאחרִנָא נֵתגּלֵא כַּד יָתֵב קַדמָיָא נֵשׁתּוּק לֵה. 
14:31	מֵשׁכּחִין אנתּוּן גֵּיר כֻּלכוּן דּחַד חַד תֵּתנַבּוּן דּכֻלנָשׁ נאִלַפ וכֻלנָשׁ נֵתבַּיַא. 
14:32	רוּחָא גֵּיר דַּנבִיֵא לַנבִיֵא מֵשׁתַּעבּדָא. 
14:33	מֵטֻל דַּאלָהָא לָא הוָא דַּשׁגוּשׁיָא אֵלָא דַּשׁלָמָא אַיכ דַּבכֻלהֵין עִדָתָא דּקַדִּישֵׁא. 
14:34	נֵשַׁיכּוּן בּעִדּתָּא נֵהויָן שַׁתִּיקָן לָא גֵּיר מַפַּס להֵין דַּנמַללָן אֵלָא דּנֵשׁתַּעבּדָן אַיכַּנָא דָּאפ נָמוּסָא אֵמַר. 
14:35	וֵאן מֵדֵּם צָביָן דּנאִלפָּן בּבָתַּיהֵין נשַׁאלָן לבַעלַיהֵין בֵּהתּתָא הי גֵּיר דּנֵשֵׁא בּעִדּתָּא נמַללָן. 
14:36	אַו דַּלמָא מֵנכוּן הו נֵפקַת מֵלתֵה דַּאלָהָא אַו לוָתכוּן הו בַּלחוּד מטָת. 
14:37	אֵן אנָשׁ דֵּין מֵנכוּן סָבַר דַּנבִיָא הוּ אַו דּרוּחָא הוּ נֵדַּע הָלֵין דּכָתֵב אנָא לכוּן דּפוּקדָּנֵא אֵנוּן דּמָרַן. 
14:38	אֵן אנָשׁ דֵּין לָא יָדַע לָא נֵדַּע. 
14:39	טַנו הָכִיל אַחַי למֵתנַבָּיוּ ולַממַלָלוּ בּלֵשָׁנֵא לָא תֵּכלוּן. 
14:40	כֻּלמֵדֵּם דֵּין בֵּאסכִּמָא וַבטֵכּסָא נֵהוֵא. 
15:1	מַודַּע אנָא לכוּן דֵּין אַחַי אֵוַנגֵּלִיָון דּסַבַּרתּכוּן וקַבֵּלתּוּנָיהי וקָמתּוּן בֵּה. 
15:2	ובֵה חָאֵין אנתּוּן בַּאידָא מֵלתָא סַבַּרתּכוּן אֵן עָהדִּין אנתּוּן אֵן לָא הוָא סרִיקָאיִת הַימֵנתּוּן. 
15:3	אַשׁלמֵת לכוּן גֵּיר מֵן לוּקדַם אַיכ מֵדֵּם דּקַבּלֵת דַּמשִׁיחָא מִית עַל אַפַּי חטָהַין אַיכַּנָא דַּכתִיב. 
15:4	ודֵאתקבַר וקָם לַתלָתָא יַומִין אַיכ דַּכתִיב. 
15:5	וֵאתחזִי לכאִפָא ובָתרֵה לַתרֵעסַר. 
15:6	ובָתַרכֵּן אֵתחזִי ליַתִּיר מֵן חַמֵשׁמָאא אַחִין אַכחדָא דּסַגִּיֵאא מֵנהוּן קַיָמִין אֵנוּן עדַמָא להָשָׁא ומֵנהוּן דּמֵכו. 
15:7	ומֵן בָּתַר הָלֵין אֵתחזִי ליַעקוּב ובָתרֵה לַשׁלִיחֵא כֻּלהוּן. 
15:8	לחַרתָא דֵּין דּכֻלהוּן אַיכ דַּליַחטָא אֵתחזִי אָפ לִי. 
15:9	אֵנָא אנָא גֵּיר זעוּרהוּן דַּשׁלִיחֵא ולָא שָׁוֵא אנָא דֵּאתקרֵא שׁלִיחָא מֵטֻל דּרֵדפֵּת עִדּתֵּה דַּאלָהָא. 
15:10	בּטַיבּוּתֵה דֵּין דַּאלָהָא אִיתַי מֵדֵּם דּאִיתַי וטַיבּוּתֵה דּבִי לָא הוָת סרִיקָא אֵלָא יַתִּיר מֵן כֻּלהוּן לאִית לָא אֵנָא אֵלָא טַיבּוּתֵה דּעַמי. 
15:11	אֵן אֵנָא הָכִיל וֵאן הֵנוּן הָכַנָא מַכרזִינַן והָכַנָא הַימֵנתּוּן. 
15:12	אֵן דֵּין משִׁיחָא מֵתכּרֵז דּקָם מֵן בֵּית מִיתֵא אַיכַּנָא אִית בּכוּן אנָשָׁא דָּאמרִין לַיתּ חַיַת מִיתֵא. 
15:13	וֵאן חַיַת מִיתֵא לַיתּ אָפלָא משִׁיחָא קָם. 
15:14	וֵאן משִׁיחָא לָא קָם סרִיקָא הי כָּרוּזוּתַן סרִיקָא אָפ הַימָנוּתכוּן. 
15:15	מֵשׁתַּכחִין חנַן דֵּין אָפ סָהדֵּא דַּגָּלֵא דַּאלָהָא דַּאסהֵדן עַל אַלָהָא דַּאקִים לַמשִׁיחָא כַּד לָא אַקִים. 
15:16	אֵן מִיתֵא גֵּיר לָא קָימִין אָפלָא משִׁיחָא קָם. 
15:17	וֵאן משִׁיחָא לָא קָם בַּטָלָא הי הַימָנוּתכוּן וַעדַכִּיל בַּחטָהַיכּוּן אַנתּוּן. 
15:18	וַכבַר אָפ אַילֵין דַּדמֵכו בַּמשִׁיחָא אֵבַדו להוּן. 
15:19	וֵאן בּהָלֵין הוּ חַיֵא בַּלחוּד מסַבּרִינַן בַּמשִׁיחָא דָּוֵינַן הוּ מֵן כֻּלהוּן בּנַינָשָׁא. 
15:20	הָשָׁא דֵּין משִׁיחָא קָם מֵן בֵּית מִיתֵא וַהוָא רִשִׁיתָא דּדַמכֵּא. 
15:21	וַאיכַּנָא דַּביַד בַּרנָשָׁא הוָא מַותָּא הָכַנָא אָפ בּיַד בַּרנָשָׁא הָויָא חַיַת מִיתֵא. 
15:22	אַיכַּנָא גֵּיר דּבָאדָם כֻּלהוּן בּנַינָשָׁא מָיתִּין הָכַנָא אָפ בַּמשִׁיחָא כֻּלהוּן חָאֵין. 
15:23	אנָשׁ אנָשׁ בּטֵכּסֵה רִשִׁיתָא הוָא משִׁיחָא בָּתַרכֵּן אַילֵין דּדַמשִׁיחָא אֵנוּן בּמֵאתִיתֵה. 
15:24	והָידֵּין תֵּהוֵא חַרתָא מָא דּמַשׁלֵם מַלכּוּתָא לַאלָהָא אַבָא מָא דּבַטֵל כֻּל רִישׁ וכֻל שׁוּלטָן וכֻל חַילִין. 
15:25	עתִיד הוּ גֵּיר דּנַמלֵכ עדַמָא דַּנסִים בּעֵלדּבָבַוהי כֻּלהוּן תּחֵית רֵגלַוהי. 
15:26	וַאחרָיָא בּעֵלדּבָבָא מֵתבַּטַל מַותָּא. 
15:27	כֻּל גֵּיר שַׁעבֵּד תּחֵית רֵגלַוהי מָא דֵּאמַר דֵּין דּכֻלמֵדֵּם מֵשׁתַּעבַּד לֵה יִדִיעָא דַּסטַר מֵן הַו דּשַׁעבֵּד לֵה כֻּל. 
15:28	ומָא דֵּאשׁתַּעבַּד לֵה כֻּל הָידֵּין הוּ בּרָא נֵשׁתַּעבַּד להַו דּשַׁעבֵּד לֵה כֻּל דּנֵהוֵא אַלָהָא כֻּל בּכֻל. 
15:29	וֵאלָא מָנָא נֵעבּדוּן הָנוּן דּעָמדִּין חלָפ מִיתֵא אֵן מִיתֵא לָא קָימִין מָנָא עָמדִּין חלָפ מִיתֵא. 
15:30	וַלמָנָא אָפ חנַן בּכֻל שָׁעָא בּקֻנדִינָוס קָימִינַן. 
15:31	יָמֵא אנָא בּשׁוּבהָרכוּן אַחַי דּאִית לִי בּמָרַן יֵשׁוּע משִׁיחָא דּכֻליוּם מָאֵת אנָא. 
15:32	אֵן אַיכ דּבֵית בּנַינָשָׁא אֵשׁתּדִית לחַיוָתָא בֵּאפֵסָוס מָנָא אֵתהנִית אֵן מִיתֵא לָא קָימִין נֵאכוּל ונֵשׁתֵּא מחָר גֵּיר מָיתִּינַן. 
15:33	לָא תֵּטעוּן מחַבּלָן רֵעיָנֵא בַּסִימֵא שׁוּעיָתָא בִּישָׁתָא. 
15:34	אַעִירו לֵבּכוּן זַדִּיקָאיִת ולָא תֵּחטוּן אִית גֵּיר אנָשָׁא דִּידַעתָא דַּאלָהָא לַיתּ בּהוּן לבֵהתַּתכוּן הוּ אָמַר אנָא. 
15:35	נאִמַר אנָשׁ מֵנכוּן דַּאיכַּנָא קָימִין מִיתֵא ובַאינָא פַּגרָא אָתֵין. 
15:36	סַכלָא זַרעָא דּזָרַע אַנתּ אֵן לָא מָאֵת לָא חָיֵא. 
15:37	והַו מֵדֵּם דּזָרַע אַנתּ לָא הוָא הַו פַּגרָא דַּעתִיד למֵהוָא זָרַע אַנתּ אֵלָא פּרֵדּתָּא עַרטֵלָיתָּא דּחֵטֵא אַו דַּסעָרֵא אַו דּשַׁרכָּא דּזַרעוּנֵא. 
15:38	אַלָהָא דֵּין יָהֵב לֵה פַּגרָא אַיכַּנָא דּצָבֵא וַלחַד חַד מֵן זַרעוּנֵא פַּגרָא דַּכיָנֵה. 
15:39	לָא הוָא דֵּין כֻּל פּגַר שׁוֵא אחרִין הוּ גֵּיר פַּגרָא דּבַר אנָשָׁא וַאחרִין דַּבעִירָא וַאחרִין דּפָרַחתָא וַאחרִין דּנוּנֵא. 
15:40	ואִית פַּגרֵא שׁמַיָנֵא ואִית פַּגרֵא אַרעָנָיֵא אֵלָא אחרִין הוּ שׁוּבחָא דַּשׁמַיָנֵא וַאחרִין דַּארעָנָיֵא. 
15:41	וַאחרִין הוּ שׁוּבחָא דּשֵׁמשָׁא וַאחרִין שׁוּבחָא דּסַהרָא וַאחרִין שׁוּבחָא דּכַוכּבֵא וכַוכּבָא מֵן כַּוכּבָא מיַתַּר הוּ בּשׁוּבחָא. 
15:42	הָכַנָא אָפ חַיַת מִיתֵא מֵזדַּרעִין בַּחבָלָא קָימִין דּלָא חבָלָא. 
15:43	מֵזדַּרעִין בּצַערָא קָימִין בּשׁוּבחָא מֵזדַּרעִין בַּכרִיהוּתָא קָימִין בּחַילָא. 
15:44	מֵזדַּרעִין פַּגרָא נַפשָׁנָיָא קָאֵם פַּגרָא רוּחָנָיָא אִית גֵּיר פַּגרָא דַּנפֵשׁ ואִית פַּגרָא דּרוּח. 
15:45	הָכַנָא אָפ כּתִיב הוָא אָדָם בַּרנָשָׁא קַדמָיָא לַנפֵשׁ חַיָא וָאדָם אחרָיָא לרוּחָא מַחיָנִיתָא. 
15:46	אֵלָא לָא הוָא לוּקדַם רוּחָנָיָא אֵלָא נַפשָׁנָיָא והָידֵּין רוּחָנָיָא. 
15:47	בַּרנָשָׁא קַדמָיָא עַפרָנָא דּמֵן אַרעָא בַּרנָשָׁא דַּתרֵין מָריָא מֵן שׁמַיָא. 
15:48	אַיכַּנָא דּאִיתַוהי הַו עַפרָנָא הָכַנָא אָפ עַפרָנֵא וַאיכַּנָא דּאִיתַוהי הַו דּמֵן שׁמַיָא הָכַנָא אָפ שׁמַיָנֵא. 
15:49	וַאיכ דַּלבֵשׁן דּמוּתָא דּהַו דּמֵן עַפרָא הָכַנָא נֵלבַּשׁ דּמוּתָא דּהַו דּמֵן שׁמַיָא. 
15:50	הָדֵא דֵּין אָמַר אנָא אַחַי דּבֵסרָא וַדמָא מַלכּוּתָא דַּשׁמַיָא למאִרַת לָא מֵשׁכּחִין ולָא חבָלָא יָרֵת לָא מֵתחַבּלָנוּתָא. 
15:51	הָא אָמַר אנָא לכוּן ארָזָא לַו כֻּלַן נֵדמַכ כֻּלַן דֵּין נֵתחַלַפ. 
15:52	חַרִיפָאיִת אַיכ רפָפ עַינָא בּקַרנָא אחרָיתָּא כַּד תֵּקרֵא וַנקוּמוּן מִיתֵא דּלָא חבָלָא וַחנַן נֵתחַלַפ. 
15:53	עתִיד הוּ גֵּיר הָנָא דּמֵתחַבַּל דּנֵלבַּשׁ לָא מֵתחַבּלָנוּתָא והָנָא דּמָאֵת דּנֵלבַּשׁ לָא מָיוּתוּתָא. 
15:54	מָא דּלָבֵשׁ דֵּין הָנָא דּמֵתחַבַּל לָא מֵתחַבּלָנוּתָא והָנָא דּמָאֵת לָא מָיוּתוּתָא הָידֵּין תֵּהוֵא מֵלתָא הי דַּכתִיבָא דֵּאתבּלַע מַותָּא בּזָכוּתָא. 
15:55	אַיכַּו עוּקסָכ מַותָּא אָו אַיכָּא הי זָכוּתֵכי שׁיוּל. 
15:56	עוּקסֵה דֵּין דּמַותָּא חטִיתָא הי וחַילָא דַּחטִיתָא נָמוּסָא הוּ. 
15:57	טַיבּוּ דֵּין לַאלָהָא דּיַהב לַן זָכוּתָא בּיַד מָרַן יֵשׁוּע משִׁיחָא. 
15:58	מֵכִּיל אַחַי וחַבִּיבַי הוַו משַׁררִין ולָא תֵּהווּן מֵתּזִיעִין אֵלָא הוַו מֵתיַתּרִין בּכֻלזבַן בַּעבָדֵה דּמָריָא כַּד יָדעִין אנתּוּן דּעַמלכוּן לָא הוָא סרִיק בּמָריָא. 
16:1	עַל מֵדֵּם דֵּין דּמֵתכַּנַשׁ לקַדִּישֵׁא אַיכַּנָא דּפֵקדֵּת לעִדָתָא דּגַלַטָיֵא הָכַנָא אָפ אַנתּוּן עבֵדו. 
16:2	בּכֻל חַד בּשַׁבָּא אנָשׁ אנָשׁ מֵנכוּן בּבַיתֵּה נֵהוֵא סָאֵם ונָטַר הַו מֵדֵּם דּמָטֵא בּאִידַוהי דּלָא מָא דֵּאתִית הָידֵּין נֵהויָן גֵּביָתָא. 
16:3	ומָא דֵּאתִית לַאילֵין דּגָבֵין אנתּוּן להוּן אֵשַׁדַּר בֵּאגַּרתָּא דּנַובּלוּן טַיבּוּתכוּן לֻאורִשׁלֵם. 
16:4	אֵן דֵּין שָׁוֵא הו סוּערָנָא דָּאפ אֵנָא אִזַל עַמי נאִזֻלון. 
16:5	אָתֵא אנָא דֵּין לוָתכוּן מָא דּעֵברֵת מֵן מַקֵדָונָיֵא עָבַר אנָא לָה גֵּיר למַקֵדָונִיַא. 
16:6	וַכבַר אָפ לוָתכוּן אֵקַוֵא אַו אַסתֵּא לוָתכוּן דַּאנתּוּן תּלַווּנָני לַאתַר דָּאזֵל אנָא. 
16:7	לָא גֵּיר צָבֵא אנָא דּהָשָׁא אַיכ עָבַר אוּרחָא אֵחזֵיכוּן מסַבַּר אנָא גֵּיר דַּאוחַר זַבנָא לוָתכוּן אֵן מָרי מַפֵּס לִי. 
16:8	מקַוֵא אנָא דֵּין בֵּאפֵסָוס עדַמָא לפֵּנטִקָוסטאִ. 
16:9	תַּרעָא גֵּיר רַבָּא אֵתפּתַח לִי דַּמלֵא סוּערָנֵא וסַקוּבלֵא סַגִּיאיִן. 
16:10	אֵן דֵּין נאִתֵא צֵאדַיכּוּן טִימָתֵאָוס חזַו דַּדלָא דֵּחלָא נֵהוֵא לוָתכוּן עבָדָא גֵּיר דּמָריָא פָּלַח אַכוָתי. 
16:11	למָא הָכִיל אנָשׁ נשׁוּטִיוהי אֵלָא לַוַאוּהי בַּשׁלָמָא דּנאִתֵא לוָתי מקַוֵא אנָא לֵה גֵּיר עַם אַחֵא. 
16:12	מֵן אַפָּלָו דֵּין אַחַי סַגִּי בּעִית מֵנֵה דּנאִתֵא לוָתכוּן עַם אַחֵא וַכבַר לָא הוָא צֵביָנָא דּנאִתֵא לוָתכוּן אֵמַתי דֵּין דּנֵהוֵא לֵה אַתרָא אָתֵא לוָתכוּן. 
16:13	אֵתּתּעִירו וקוּמו בּהַימָנוּתָא אֵתגַּבַּרו אֵתחַסַנו. 
16:14	וכֻלהֵין צֵבוָתכוּן בּחוּבָּא נֵהויָן. 
16:15	בָּעֵא אנָא דֵּין מֵנכוּן אַחַי עַל בַּיתָּא דֵּאסטֵפַנַא מֵטֻל דּיָדעִין אנתּוּן דּהֵנוּן אֵנוּן רִשִׁיתָא דַּאכַאִיַא וסָמו נַפשׁהוּן לתֵשׁמֵשׁתָּא דּקַדִּישֵׁא. 
16:16	דָּאפ אַנתּוּן תֵּהווּן מֵשׁתַּמעִין לַאילֵין דּהָכַנָא אֵנוּן וַלכֻלנָשׁ דּלָאֵא עַמַן וַמעַדַּר. 
16:17	חָדֵא אנָא דֵּין בּמֵאתִיתֵה דֵּאסטֵפַנַא וַדפָרטוּנַטָוס ודַאכַאיִקָוס דּמֵדֵּם דּבַצַרתּוּן לוָתי הֵנוּן מַלִיו. 
16:18	אַנִיחו גֵּיר רוּחי דִּילי ודִילכוּן הוַיתּוּן הָכִיל מֵשׁתַּודּעִין לַאילֵין דּהָכַנָא אֵנוּן. 
16:19	שָׁאלָן בַּשׁלָמכוּן עִדָתָא כֻּלהֵין דּבַאסִיַא שָׁאלִין בַּשׁלָמכוּן סַגִּי בּמָרַן אַקֵלָוס וַפּרִיסקִלַא עַם עִדּתָּא דַּבבַיתּהוּן. 
16:20	שָׁאלִין בַּשׁלָמכוּן אַחַין כֻּלהוּן שַׁאלו בַּשׁלָמָא חַד דּחַד בּנוּשַׁקתָּא קַדִּישׁתָּא. 
16:21	שׁלָמָא בַּכתָבַת אִידָא דִּילי דּפַּולָוס. 
16:22	מַן דּלָא רָחֵם למָרַן יֵשׁוּע משִׁיחָא נֵהוֵא חרֵם מָרַן אֵתָא. 
16:23	טַיבּוּתֵה דּמָרַן יֵשׁוּע משִׁיחָא עַמכוּן. 
16:24	וחוּבּי עַם כֻּלכוּן בַּמשִׁיחָא יֵשׁוּע. 
 