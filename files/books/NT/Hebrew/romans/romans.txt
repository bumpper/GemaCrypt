 
Romans 
1:1	פַּולָוס עַבדָּא דּיֵשׁוּע משִׁיחָא קַריָא וַשׁלִיחָא דֵּאתפּרֵשׁ לֵאוַנגֵּלִיָון דַּאלָהָא. 
1:2	דּמֵן קדִים מלַכ בּיַד נבִיַוהי בַּכתָבֵא קַדִּישֵׁא. 
1:3	עַל בּרֵה הַו דֵּאתִילֵד בַּבסַר מֵן זַרעָא דּבֵית דַּוִיד. 
1:4	וֵאתִידַע בּרָא דַּאלָהָא בּחִיל וַברוּח קדוּשׁ דּקָם מֵן בֵּית מִיתֵא יֵשׁוּע משִׁיחָא מָרַן. 
1:5	דּבֵה נסַבן טַיבּוּתָא וַשׁלִיחוּתָא בּכֻלהוּן עַממֵא אַיכ דּנֵשׁתַּמעוּן להַימָנוּתָא דַּשׁמֵה. 
1:6	דָּאפ אַנתּוּן מֵנהוּן אַנתּוּן קרַיָא בּיֵשׁוּע משִׁיחָא. 
1:7	לכֻלהוּן דַּברֻהומִי חַבִּיבַוהי דַּאלָהָא קרַיָא וקַדִּישֵׁא שׁלָמָא וטַיבּוּתָא עַמכוּן מֵן אַלָהָא אַבוּן ומֵן מָרַן יֵשׁוּע משִׁיחָא. 
1:8	לוּקדַם מַודֵּא אנָא לַאלָהי בּיֵשׁוּע משִׁיחָא עַל כֻּלכוּן דּהַימָנוּתכוּן אֵשׁתַּמעַת בּכֻלֵה עָלמָא. 
1:9	סָהֵד הוּ לִי גֵּיר אַלָהָא דּלֵה משַׁמֵשׁ אנָא בּרוּח בֵּאוַנגֵּלִיָון דַּברֵה דַּדלָא שַׁלוָא בּכֻלזבַן מֵתּדּכַר אנָא לכוּן בַּצלַוָתי. 
1:10	ומֵתחַנַן אנָא דֵּאן מֵן כַּדּוּ תֵּתפּתַח לִי אוּרחָא בּצֵביָנֵה דַּאלָהָא דּאִתֵא לוָתכוּן. 
1:11	מֵטֻל דּטָב סוֵא אנָא דֵּאחזֵכוּן וֵאתֵּל לכוּן מַוהַבתָּא דּרוּח דּבָה תֵּשׁתַּררוּן. 
1:12	וַאכחדָא נֵתבַּיַא בּהַימָנוּתָא דִּילכוּן ודִילי. 
1:13	צָבֵא אנָא דֵּין אַחַי דּתֵדּעוּן דּזַבנִין סַגִּיָאן צבִית דּאִתֵא לוָתכוּן וֵאתכּלִית עדַמָא להָשָׁא דָּאפ בּכוּן נֵהוֵא לִי אָדשָׁא אַיכ דַּבשַׁרכָּא דּעַממֵא. 
1:14	יַונָיֵא ובַרבּרָיֵא חַכִּימֵא וסַכלֵא דַּלכֻלנָשׁ חַיָב אנָא דַּאכרֵז. 
1:15	והָכַנָא מֵתחַפַּט אנָא דָּאפ לכוּן דַּברֻהומִי אֵסַבַּר. 
1:16	לָא גֵּיר בָּהֵת אנָא בֵּה בֵּאוַנגֵּלִיָון מֵטֻל דּחַילָא הו דַּאלָהָא לחַיֵא דּכֻל דַּמהַימנִין בֵּה אֵן מֵן יִהוּדָיֵא לוּקדַם וֵאן מֵן אַרמָיֵא. 
1:17	כּאִנוּתֵה גֵּיר דַּאלָהָא בֵּה מֵתגַּליָא מֵן הַימָנוּתָא להַימָנוּתָא אַיכ דַּכתִיב דּכאִנָא מֵן הַימָנוּתָא נִחֵא. 
1:18	מֵתגּלֵא הו גֵּיר רוּגזֵה דַּאלָהָא מֵן שׁמַיָא עַל כֻּלֵה עַולהוּן ורוּשׁעהוּן דַּבנַינָשָׁא הָנוּן דּקוּשׁתָּא בּעַולָא אַחִידִין. 
1:19	מֵטֻל דִּידִיעוּתֵה דַּאלָהָא גַּליָא הי בּהוּן אַלָהָא גֵּיר גּלָה בּהוּן. 
1:20	כַּסיָתֵה גֵּיר דַּאלָהָא מֵן תַּרמיָתֵה דּעָלמָא לבֵריָתֵה בּסוּכָּלָא מֵתחַזיָן וחַילֵה וַאלָהוּתֵה דַּלעָלַם דּנֵהווּן דּלָא מַפַּק בּרוּח. 
1:21	מֵטֻל דִּידַעו לַאלָהָא ולָא אַיכ דּלַאלָהָא שַׁבּחוּהי וַאודִּיו לֵה אֵלָא אֵסתַּרַקו בּמַחשׁבָתהוּן וֵאתחַשַׁכ לֵבּהוּן דּלָא מֵסתַּכַּל. 
1:22	וכַד סָברִין בּנַפשׁהוּן דּחַכִּימִין אֵנוּן שׁטַו להוּן. 
1:23	וחַלֵפו תֵּשׁבּוּחתֵּה דַּאלָהָא דּלָא מֵתחַבַּל בַּדמוּתָא דּצַלמָא דּבַרנָשָׁא דּמֵתחַבַּל ובַדמוּתָא דּפָרַחתָא ודַארבּעַת רֵגלֵיה וַדרַחשָׁא דַּארעָא. 
1:24	מֵטֻל הָנָא אַשׁלֵם אֵנוּן אַלָהָא לַרגִיגָתָא טַמָאתָא דּלֵבּהוּן דַּנצַערוּן פַּגרַיהוּן בּהוּן. 
1:25	וחַלֵפו שׁרָרֵה דַּאלָהָא בּכַדָּבוּתָא וַדחֵלו ושַׁמֵשׁו לבֵריָתָא טָב מֵן דַּלבָרוּיהֵין דּלֵה תֵּשׁבּחָן ובוּרכָּן לעָלַם עָלמִין אַמִין. 
1:26	מֵטֻל הָנָא אַשׁלֵם אֵנוּן אַלָהָא לכאִבֵא דּצַערָא נֵקבָתהוּן גֵּיר חַלֵפ חשַׁחתָא דַּכיָנהֵין וַבמֵדֵּם דּלָא מכָן אֵתחַשַׁח. 
1:27	ותוּב אָפ דֵּכרַיהוּן הָכַנָא שׁבַקו חשַׁחתָא דַּכיָנָא דּנֵקבָתָא וֵאשׁתַּרַחו בּרֵגּתָא חַד עַל חַד ודֵכרָא עַל דֵּכרָא בֵּהתּתָא עבַדו ופוּרעָנָא דּזָדֵק הוָא לטָעיוּתהוּן בַּקנוּמהוּן קַבּלוּהי. 
1:28	וַאיכ דּלָא דָּנו בּנַפשׁהוּן דּנֵדּעוּן לַאלָהָא אַשׁלֵם אֵנוּן אַלָהָא למַדּעָא דַּסרִיקוּתָא דּנֵהווּן עָבדִּין מֵדֵּם דּלָא וָלֵא. 
1:29	כַּד מלֵין כֻּל עַוָלוּתָא וזָניוּתָא ומַרִירוּתָא ובִישׁוּתָא ועָלוּבוּתָא וַחסָמָא וקֵטלָא וחֵריָנָא ונֵכלָא ומַחשׁבָתָא בִּישָׁתָא. 
1:30	ורֵטנָא ומֵאכַלקַרצָא וַסנִיאיִן לַאלָהָא מצַערָנֵא חתִירֵא שַׁבהרָנֵא מֵשׁכּחַי בִּישָׁתָא חַסִירַי רֵעיָנָא דּלַאבָהַיהוּן לָא מֵתּטפִּיסִין. 
1:31	ודַקיָמָא לַיתּ להוּן ולָא חוּבָּא ולָא שַׁינָא ולָא רַחמֵא אִית בּהוּן. 
1:32	אַילֵין דּכַד יָדעִין דִּינֵה דַּאלָהָא דּלַאילֵין דַּאיכ הָלֵין סָערִין למַותָּא מחַיֵב לָא הוָא בַּלחוּד עָבדִּין להֵין אֵלָא אָפ מֵשׁתַּותּפִין לַאילֵין דּהָלֵין עָבדִּין. 
2:1	מֵטֻל הָנָא לַיתּ לָכ מַפַּק בּרוּחָא אָו בַּרנָשָׁא דָּאֵן חַברֵה בּהַו גֵּיר דּדָאֵן אַנתּ חַברָכ נַפשָׁכ הוּ מחַיֵב אַנתּ אָפ אַנתּ גֵּיר דּדָאֵן אַנתּ בּהֵין הוּ מֵתהַפַּכ אַנתּ. 
2:2	ויָדעִינַן דּאִיתַוהי דִּינֵה דַּאלָהָא בּקוּשׁתָּא עַל אַילֵין דַּבהָלֵין מֵתהַפּכִין. 
2:3	מָנָא דֵּין מֵתחַשַׁב אַנתּ אָו בַּרנָשָׁא דּדָאֵן אַנתּ לַאילֵין דַּבהָלֵין מֵתהַפּכִין כַּד אָפ אַנתּ בּהֵין מֵתהַפַּכ אַנתּ דַּאנתּ תֵּערוּק מֵן דִּינֵה דַּאלָהָא. 
2:4	אַו עַל עוּתרָא דּבַסִימוּתֵה ועַל מַגּרַת רוּחֵה ועַל אַתרָא דּיַהב לָכ מַמרַח אַנתּ ולָא יָדַע אַנתּ דּבַסִימוּתֵה דַּאלָהָא לַתיָבוּתָא הוּ מַיתּיָא לָכ. 
2:5	אֵלָא מֵטֻל קַשׁיוּת לֵבָּכ דּלָא תָּאֵב סָאֵם אַנתּ לָכ סִימתָא דּרוּגזָא ליַומָא דּרוּגזָא וַלגֵליָנָא דּדִינָא כּאִנָא דַּאלָהָא. 
2:6	הַו דּפָרַע לכֻלנָשׁ אַיכ עבָדַוהי. 
2:7	לַאילֵין דּבַמסַיבּרָנוּתָא דַּעבָדֵא טָבֵא תֵּשׁבּוּחתָּא ואִיקָרָא ולָא מֵתחַבּלָנוּתָא בָּעֵין יָהֵב להוּן חַיֵא דַּלעָלַם. 
2:8	אַילֵין דֵּין דּעָצֵין ולָא מֵתּטפִּיסִין לַשׁרָרָא אֵלָא לעַולָא מֵתּטפִּיסִין נֵפרוּע אֵנוּן רוּגזָא וחֵמתָא. 
2:9	וּאולצָנָא וטוּרָפָא לכֻל בַּרנָשׁ דּפָלַח בִּישָׁתָא לִיהוּדָיֵא לוּקדַם ולַארמָיֵא. 
2:10	תֵּשׁבּוּחתָּא דֵּין ואִיקָרָא וַשׁלָמָא לכֻל דּפָלַח טָבָתָא לִיהוּדָיֵא לוּקדַם ולַארמָיֵא. 
2:11	לָא גֵּיר אִית מַסַב בַּאפֵּא לוָת אַלָהָא. 
2:12	אַילֵין גֵּיר דַּדלָא נָמוּסָא חטַו אָפ דּלָא נָמוּסָא נאִבדּוּן וַאילֵין דַּבנָמוּסָא חטַו מֵן נָמוּסָא נֵתּדִינוּן. 
2:13	לָא הוָא גֵּיר שָׁמוּעַוהי דּנָמוּסָא כּאִנִין קדָם אַלָהָא אֵלָא עָבוּדַוהי דּנָמוּסָא מֵזדַּדּקִין. 
2:14	אֵן גֵּיר עַממֵא דּנָמוּסָא לַיתּ להוּן מֵן כּיָנהוּן נֵעבּדוּן דּנָמוּסָא הָנוּן דּכַד נָמוּסָא לַיתּ הוָא להוּן לנַפשׁהוּן הוַו נָמוּסָא. 
2:15	והֵנוּן מחַוֵין עבָדֵה דּנָמוּסָא כַּד כּתִיב עַל לֵבּהוּן ומַסהדָא עלַיהוּן תּאִרתּהוּן כַּד מַחשׁבָתהוּן מכַונָן אַו נָפקָן רוּחָא לַחדָדֵא. 
2:16	בּיַומָא דּדָאֵן אַלָהָא כַּסיָתָא דַּבנַינָשָׁא אַיכ אֵוַנגֵּלִיָון דִּילי בּיַד יֵשׁוּע משִׁיחָא. 
2:17	אֵן אַנתּ דֵּין דִּיהוּדָיָא מֵתקרֵא אַנתּ ומֵתּתּנִיח אַנתּ עַל נָמוּסָא ומֵשׁתַּבהַר אַנתּ בַּאלָהָא. 
2:18	דּיָדַע אַנתּ צֵביָנֵה ופָרֵשׁ אַנתּ וָליָתָא דּיַלִיפ אַנתּ מֵן נָמוּסָא. 
2:19	וֵאתּתּכֵלתּ עַל נַפשָׁכ דַּמדַבּרָנָא אַנתּ דַּעוִירֵא ונוּהרָא דַּאילֵין דּאִיתַיהוּן בּחֵשׁוּכָא. 
2:20	ורָדוּיָא דּחַסִירַי רֵעיָנָא ומַלפָנָא דַּטלָיֵא ואִית לָכ דּוּמיָא דִּידַעתָא ודַשׁרָרָא בּנָמוּסָא. 
2:21	אַנתּ הָכִיל דּמַלֵפ אַנתּ לַאחרָנֵא לנַפשָׁכ לָא מַלֵפ אַנתּ וַדמַכרֵז אַנתּ דּלָא נֵגנבוּן אַנתּ גָּנֵב אַנתּ. 
2:22	ודָאמַר אַנתּ דּלָא נגוּרוּן אַנתּ גָּאַר אַנתּ וַאנתּ דּשָׁאֵט אַנתּ פּתַכרֵא מחַלֵץ אַנתּ בֵּית מַקדּשָׁא. 
2:23	וַאנתּ דּמֵשׁתַּבהַר אַנתּ בּנָמוּסָא בּהַו דּעָבַר אַנתּ עַל נָמוּסָא לַאלָהָא הו מצַעַר אַנתּ. 
2:24	שׁמֵה גֵּיר דַּאלָהָא מֵטֻלָתכוּן הוּ מֵתגַּדַּפ בֵּית עַממֵא אַיכ דַּכתִיב. 
2:25	גּזוּרתָּא גֵּיר מַהניָא אֵן נָמוּסָא תֵּגמוּר אֵן תֵּעבַּר לָכ דֵּין מֵן נָמוּסָא גּזוּרתָּכ הוָת לָה עוּרלוּתָא. 
2:26	אֵן הוּ דֵּין דּעוּרלוּתָא תֵּטַר פּוּקדָּנֵה דּנָמוּסָא לָא הָא עוּרלוּתָא מֵתחַשׁבָּא לָה גּזוּרתָּא. 
2:27	וַתּדוּן עוּרלוּתָא דּמֵן כּיָנָה גָּמרָא נָמוּסָא לָכ דּבַכתָבָא ובַגזוּרתָּא עָבַר אַנתּ עַל נָמוּסָא. 
2:28	לָא הוָא גֵּיר מַן דַּבגֵליָא הַו הוּ יִהוּדָיָא אָפלָא אַידָא דּמֵתחַזיָא בּבֵסרָא גּזוּרתָּא. 
2:29	אֵלָא הַו הוּ יִהוּדָיָא אַינָא דַּבכֵסיָא הוּ וַגזוּרתָּא אַידָא דַּדלֵבָּא הי בּרוּח ולָא בַּכתָבָא אַידָא דּתֵשׁבּוּחתָּה לָא הוָת מֵן בּנַי אנָשָׁא אֵלָא מֵן אַלָהָא. 
3:1	מָנָא הי הָכִיל יַתִּירוּתֵה דִּיהוּדָיָא אַו מָנָא יוּתרָנָה דַּגזוּרתָּא. 
3:2	סַגִּי בּכֻל מֵדֵּם לוּקדַם דֵּאתהַימַן מֵלַוהי דַּאלָהָא. 
3:3	אֵן מֵנהוּן גֵּיר לָא הַימֵנו דַּלמָא בַּדלָא הַימֵנו הַימָנוּתֵה דַּאלָהָא בַּטֵלו. 
3:4	חָס אִיתַוהי גֵּיר אַלָהָא שַׁרִירָא וכֻל בַּרנָשׁ דַּגָּל אַיכַּנָא דַּכתִיב דּתֵהוֵא כּאִין בּמֵלַיכּ ותֵזכֵּא כַּד דָּינִין לָכ. 
3:5	אֵן דֵּין עַולַן כּאִנוּתֵה דַּאלָהָא מקִים מָנָא נאִמַר למָא עַוָל הוּ אַלָהָא דּמַיתֵּא רוּגזֵה אַיכ בַּרנָשָׁא הוּ ממַלֵל אנָא. 
3:6	חָס וֵאן לָא אַיכַּנָא נדוּן אַלָהָא לעָלמָא. 
3:7	אֵן גֵּיר שׁרָרֵה דַּאלָהָא אֵתיַתַּר בּדַגָּלוּתי לתֵשׁבּוּחתֵּה דִּילֵה למָנָא הָכִיל אֵנָא אַיכ חַטָיָא מֵתּתּדִין אנָא. 
3:8	אַו דַּלמָא אַיכ דַּמגַדּפִין עלַין וָאמרִין דָּאמרִינַן דּנֵעבֵּד בִּישָׁתָא דּנאִתיָן טָבָתָא הָנוּן דּדִינהוּן נטִיר הוּ לכאִנוּתָא. 
3:9	מָנָא הָכִיל אַחִידִינַן יַתִּירָא דּקַדֵּמן פּסַקן עַל יִהוּדָיֵא ועַל אַרמָיֵא דַּתחֵית חטִיתָא אֵנוּן כֻּלהוּן. 
3:10	אַיכ דַּכתִיב דּלַיתּ כּאִנָא אָפלָא חַד. 
3:11	ולָא דּמֵסתַּכַּל ולָא דּבָעֵא לַאלָהָא. 
3:12	כֻּלהוּן סטַו אַכחדָא וֵאסתּלִיו ולַיתּ דּעָבֵד טָבתָא אָפלָא חַד. 
3:13	קַברֵא פּתִיחֵא גַּגּרָתהוּן ולֵשָׁנַיהוּן נַכּוּלתָנִין וחֵמתָא דֵּאספֵּס תּחֵית סֵפוָתהוּן. 
3:14	פּוּמהוּן מלֵא לַוטתָא ומֵרתָא. 
3:15	ורֵגלַיהוּן קַלִילָן למֵאשַׁד דּמָא. 
3:16	שׁחָקָא ודוּוָנָא בֻּאורחָתהוּן. 
3:17	וּאורחָא דַּשׁלָמָא לָא יִדַעו. 
3:18	ודֵחלתֵה דַּאלָהָא לַיתּ קדָם עַינַיהוּן. 
3:19	יָדעִינַן דֵּין דּמֵדֵּם דֵּאמַר נָמוּסָא לַאילֵין דַּבנָמוּסָא אֵנוּן אֵמַר דּכֻל פּוּם נֵסתּכַר ועָלמָא כֻּלֵה נֵתחַיַב לַאלָהָא. 
3:20	מֵטֻל דּמֵן עבָדַוהי דּנָמוּסָא לָא מֵזדַּדַּק כֻּל בּסַר קדָמַוהי מֵן נָמוּסָא גֵּיר אֵתיַדעַת חטִיתָא. 
3:21	הָשָׁא דֵּין דּלָא נָמוּסָא כּאִנוּתֵה דַּאלָהָא אֵתגַּליַת ומַסהֵד עלֵיה הוּ נָמוּסָא וַנבִיֵא. 
3:22	כּאִנוּתֵה דֵּין דַּאלָהָא בּיַד הַימָנוּתָא הי דּיֵשׁוּע משִׁיחָא לכֻלנָשׁ אָפ עַל כֻּלנָשׁ דַּמהַימֵן בֵּה לַיתּ גֵּיר פּוּרשָׁנָא. 
3:23	מֵטֻל דּכֻלהוּן חטַו וחַסִירִין מֵן תֵּשׁבּוּחתֵּה דַּאלָהָא. 
3:24	ומֵזדַּדּקִין בּטַיבּוּתָא מַגָּן וַבפוּרקָנָא דּאִיתַוהי בּיֵשׁוּע משִׁיחָא. 
3:25	הָנָא דּקַדֵּם סָמֵה אַלָהָא חוּסָיָא בּהַימָנוּתָא דַּדמֵה מֵטֻל חטָהַין דּמֵן קדִים חטַין. 
3:26	בַּאתרָא דּיַהב לַן אַלָהָא בּמַגּרַת רוּחֵה לתַחוִיתָא דּכאִנוּתֵה דַּבזַבנָא הָנָא דּהוּ נֵהוֵא כּאִנָא וַנזַדֵּק בּכאִנוּתָא למַן דַּבהַימָנוּתָא הוּ דּמָרַן יֵשׁוּע משִׁיחָא. 
3:27	אַיכַּו הָכִיל שׁוּבהָרָא אֵתבַּטַל לֵה בַּאינָא נָמוּסָא דַּעבָדֵא לָא אֵלָא בּנָמוּסָא דּהַימָנוּתָא. 
3:28	מֵתרַעֵינַן הָכִיל דַּבהַימָנוּתָא הוּ מֵזדַּדַּק בַּרנָשָׁא ולָא בַּעבָדֵא דּנָמוּסָא. 
3:29	למָא גֵּיר אַלָהָא דִּיהוּדָיֵא הו בַּלחוּד וַדעַממֵא לָא אִין אָפ דּעַממֵא. 
3:30	מֵטֻל דּחַד הוּ אַלָהָא דַּמזַדֵּק גּזוּרתָּא בּהַימָנוּתָא אָפ עוּרלוּתָא בָּה בּהַימָנוּתָא. 
3:31	למָא הָכִיל נָמוּסָא הוּ מבַטלִינַן בּהַימָנוּתָא חָס אֵלָא נָמוּסָא הוּ מקִימִינַן. 
4:1	מָנָא הָכִיל אָמרִינַן עַל אַברָהָם רִשָׁא דַּאבָהָתָא דֵּאשׁכַּח בַּבסַר. 
4:2	אֵלוּ גֵּיר אַברָהָם מֵן עבָדֵא אֵזדַּדַּק הוָא אִית הוָא לֵה שׁוּבהָרָא אֵלָא לָא לוָת אַלָהָא. 
4:3	מָנָא גֵּיר אֵמַר כּתָבָא דּהַימֵן אַברָהָם לַאלָהָא וֵאתחַשׁבַּת לֵה לזַדִּיקוּ. 
4:4	למַן דּפָלַח דֵּין לָא מֵתחשֵׁב לֵה אַגרֵה אַיכ דַּבטַיבּוּ אֵלָא אַיכ מַן דּמֵתּתּחִיב לֵה. 
4:5	להַו דֵּין דּלָא פּלַח אֵלָא הַימֵן בַּלחוּד בּמַן דַּמזַדֵּק לחַטָיֵא מֵתחַשׁבָּא לֵה הַימָנוּתֵה לכאִנוּ. 
4:6	אַיכַּנָא דָּאפ דַּוִיד אֵמַר עַל טוּבֵה דּגַברָא אַינָא דַּאלָהָא חָשֵׁב לֵה זַדִּיקוּתָא דּלָא עבָדֵא כַּד אָמַר. 
4:7	דּטוּבַיהוּן לַאילֵין דֵּאשׁתּבֵק להוּן עַולהוּן וֵאתכַּסִיו חטָהַיהוּן. 
4:8	וטוּבַוהי לגַברָא דּלָא נֵחשׁוּב לֵה אַלָהָא חטִיתֵה. 
4:9	הָנָא הָכִיל טוּבָא עַל גּזוּרתָּא הוּ אַו עַל עוּרלוּתָא אָמרִינַן גֵּיר דֵּאתחַשׁבַּת לַאברָהָם הַימָנוּתֵה לכאִנוּ. 
4:10	אַיכַּנָא הָכִיל אֵתחַשׁבַּת לֵה בַּגזוּרתָּא אַו בּעוּרלוּתָא לָא הוָא בַּגזוּרתָּא אֵלָא בּעוּרלוּתָא. 
4:11	אָתָא הוּ גֵּיר שַׁקלָה לַגזוּרתָּא וחָתמָא דּכאִנוּתָא דּהַימָנוּתֵה דַּבעוּרלוּתָא דּנֵהוֵא אַבָא לכֻלהוּן אַילֵין דַּמהַימנִין מֵן עוּרלוּתָא דּתֵתחשֵׁב אָפ להוּן לכאִנוּ. 
4:12	וַאבָא לַגזוּרתָּא לָא הוָא לַאילֵין דּמֵן גּזוּרתָּא אֵנוּן בַּלחוּד אֵלָא אָפ לַאילֵין דּשָׁלמִין לעֵקבָתָא דּהַימָנוּתָא דּעוּרלוּתָא דַּאבוּן אַברָהָם. 
4:13	לָא הוָא גֵּיר בּנָמוּסָא הוָא מוּלכָּנָא לַאברָהָם וַלזַרעֵה דּנֵהוֵא יָרתָּא לעָלמָא אֵלָא בּכאִנוּתָא דּהַימָנוּתֵה. 
4:14	אֵלוּ גֵּיר הָלֵין דּמֵן נָמוּסָא הוַו יָרתֵּא סרִיקָא הוָת הַימָנוּתָא וַמבַטַל הוָא מוּלכָּנָא. 
4:15	נָמוּסָא גֵּיר מַעבּדָנָא הוּ דּרוּגזָא כַּר דּלַיתּ גֵּיר נָמוּסָא אָפלָא עבָר נָמוּסָא. 
4:16	מֵטֻל הָנָא בּהַימָנוּתָא דַּבטַיבּוּתָא נֵזדַּדַּק ונֵהוֵא שַׁרִיר מוּלכָּנָא לכֻלֵה זַרעֵה לָא לַאינָא דּמֵן נָמוּסָא הוּ בַּלחוּד אֵלָא אָפ לַאינָא דּמֵן הַימָנוּתָא הוּ דַּאברָהָם דּאִיתַוהי אַבָא דּכֻלַן. 
4:17	אַיכַּנָא דַּכתִיב דּסָמתָּכ אַבָא לסוּגָאא דּעַממֵא קדָם אַלָהָא הַו דּהַימֵנתּ בֵּה דּמַחֵא מִיתֵא וקָרֵא לַאילֵין דּלָא אִיתַיהוּן אַיכ אִיתַיהוּן. 
4:18	וַדלָא סַברָא לסַברָא הַימֵן דּנֵהוֵא אַבָא לסוּגָאא דּעַממֵא אַיכ דַּכתִיב דּהָכַנָא נֵהוֵא זַרעָכ. 
4:19	ולָא אֵתכּרַה בּהַימָנוּתֵה כַּד מֵתבַּקֵא בּפַגרֵה מִיתָא דַּהוָא בַּר מָאא שׁנִין וַבמַרבּעָא מִיתָא דּסַרָא. 
4:20	וַבמוּלכָּנָא דַּאלָהָא לָא אֵתפַּלַג אַיכ חסִיר הַימָנוּתָא אֵלָא אֵתחַיַל בּהַימָנוּתָא ויַהב תֵּשׁבּוּחתָּא לַאלָהָא. 
4:21	וַאשַׁר דּמֵדֵּם דַּמלַכ לֵה אַלָהָא מֵשׁכַּח למֵגמַר. 
4:22	מֵטֻל הָנָא אֵתחַשׁבַּת לֵה לכאִנוּ. 
4:23	ולָא הוָא מֵטֻלָתֵה בַּלחוּד אֵתכַּתבַּת הָדֵא דֵּאתחַשׁבַּת הַימָנוּתֵה לכאִנוּ. 
4:24	אֵלָא אָפ מֵטֻלָתַן דָּאפלַן עתִיד הוּ דּנֵחשׁוּב אַילֵין דּהַימֵנן בּמַן דַּאקִים למָרַן יֵשׁוּע משִׁיחָא מֵן בֵּית מִיתֵא. 
4:25	דּהוּ אֵשׁתּלֵם מֵטֻל חטָהַין וקָם מֵטֻל דַּנזַדּקַן. 
5:1	מֵטֻל דֵּאזדַּדַּקן הָכִיל בּהַימָנוּתָא נֵהוֵא לַן שׁלָמָא לוָת אַלָהָא בּמָרַן יֵשׁוּע משִׁיחָא. 
5:2	דּבֵה אֵתקַרַבן בּהַימָנוּתָא לטַיבּוּתָא הָדֵא דּבָה קָימִינַן ומֵשׁתַּבהרִינַן בּסַברָא דּתֵשׁבּוּחתֵּה דַּאלָהָא. 
5:3	ולָא הָכַנָא בַּלחוּד אֵלָא אָפ בֻּאולצָנִין מֵשׁתַּבהרִינַן דּיָדעִינַן דֻּאולצָנָא מסַיבּרָנוּתָא גָּמַר בַּן. 
5:4	וַמסַיבּרָנוּתָא בּוּקיָא ובוּקיָא סַברָא. 
5:5	סַברָא דֵּין לָא מַבהֵת מֵטֻל דּחוּבֵּה דַּאלָהָא משַׁפַּע עַל לֵבַּוָתַן בּרוּחָא דּקוּדשָׁא דֵּאתיַהבַּת לַן. 
5:6	אֵן דֵּין משִׁיחָא מֵטֻל כּרִיהוּתַן בּזַבנָא הָנָא חלָפ רַשִׁיעֵא מִית. 
5:7	למַחסֵן גֵּיר אנָשׁ חלָפ רַשִׁיעֵא מָאֵת חלָפ טָבֵא גֵּיר טָכ מַמרַח אנָשׁ לַממָת. 
5:8	הָרכָּא מחַוֵא אַלָהָא חוּבֵּה דַּלוָתַן דֵּאן כַּד חַטָיֵא אִיתַין הוַין משִׁיחָא חלָפַין מִית. 
5:9	כּמָא הָכִיל יַתִּירָאיִת נֵזדַּדַּק הָשָׁא בַּדמֵה ובֵה נֵתפַּצֵא מֵן רוּגזָא. 
5:10	אֵן גֵּיר כַּד אִיתַין בּעֵלדּבָבֵא אֵתרַעִי עַמַן אַלָהָא בּמַותָּא דַּברֵה כּמָא הָכִיל יַתִּירָאיִת בּתַרעוּתֵה נִחֵא בּחַיַוהי. 
5:11	ולָא הָכַנָא בַּלחוּד אֵלָא אָפ נֵשׁתַּבהַר בַּאלָהָא בּיַד מָרַן יֵשׁוּע משִׁיחָא דּבֵה הוּ הָשָׁא קַבֵּלן תַּרעוּתָא. 
5:12	אַיכַּנָא גֵּיר דַּביַד חַד בַּרנָשָׁא עֵלַת חטִיתָא לעָלמָא וַביַד חטִיתָא מַותָּא והָכַנָא בּכֻלהוּן בּנַי אנָשָׁא עבַר מַותָּא בּהָי דּכֻלהוּן חטַו. 
5:13	עדַמָא גֵּיר לנָמוּסָא חטִיתָא כַּד אִיתֵיה הוָת בּעָלמָא לָא חשִׁיבָא הוָת חטִיתָא מֵטֻל דּלַיתּ הוָא נָמוּסָא. 
5:14	אֵלָא אַמלֵכ מַותָּא מֵן אָדָם וַעדַמָא למוּשֵׁא אָפ עַל אַילֵין דּלָא חטַו בַּדמוּתָא דַּעבָר נָמוּסֵה דָּאדָם הַו דּאִיתַוהי דּמוּתָא דּהַו דַּעתִיד. 
5:15	אֵלָא לָא הוָא אַיכ שׁוּרַעתָא הָכַנָא מַוהַבתָּא אֵן גֵּיר מֵטֻל שׁוּרַעתֵה דּחַד סַגִּיֵאא מִיתו כּמָא הָכִיל יַתִּירָאיִת טַיבּוּתֵה דַּאלָהָא ומַוהַבתֵה מֵטֻל חַד בַּרנָשָׁא יֵשׁוּע משִׁיחָא בּסַגִּיֵאא תֵּתיַתַּר. 
5:16	ולָא אַיכ סַכלוּתָא דּחַד הָכַנָא מַוהַבתָּא דִּינָא גֵּיר דַּהוָא מֵן חַד לחוּיָבָא הוָא מַוהַבתָּא דֵּין מֵן חטָהֵא סַגִּיֵאא הוָת לכאִנוּ. 
5:17	אֵן גֵּיר מֵטֻל סַכלוּתָא דּחַד אַמלֵכ מַותָּא יַתִּירָאיִת אַילֵין דַּנסַבו סוּגָאא דּטַיבּוּתָא וַדמַוהַבתָא וַדכאִנוּתָא בּחַיֵא נַמלכוּן בּיַד חַד יֵשׁוּע משִׁיחָא. 
5:18	אַכזנָא הָכִיל דּמֵטֻל סַכלוּתָא דּחַד הוָא חוּיָבָא לכֻלהוּן בּנַינָשָׁא הָכַנָא מֵטֻל כּאִנוּתָא דּחַד תֵּהוֵא זָכוּתָא לחַיֵא לכֻלהוּן בּנַינָשָׁא. 
5:19	אַיכַּנָא גֵּיר דּמֵטֻל לָא מֵשׁתַּמעָנוּתֵה דּחַד בַּרנָשָׁא חַטָיֵא סַגִּיֵאא הוַו הָכַנָא אָפ מֵטֻל מֵשׁתַּמעָנוּתֵה דּחַד סַגִּיֵאא כּאִנֵא הָוֵין. 
5:20	מַעלָנָא דֵּין דַּהוָא לנָמוּסָא דּתֵסגֵּא חטִיתָא וכַר דּסֵגיַת חטִיתָא תַּמָן אֵתיַתּרַת טַיבּוּתָא. 
5:21	דַּאיכ דַּאמלכַת חטִיתָא בּמַותָּא הָכַנָא תַּמלֵכ טַיבּוּתָא בּכאִנוּתָא לחַיֵא דַּלעָלַם בּיַד מָרַן יֵשׁוּע משִׁיחָא. 
6:1	מָנָא הָכִיל נאִמַר נקַוֵא בָּה בַּחטִיתָא דּטַיבּוּתָא תֵּתיַתַּר. 
6:2	חָס אַילֵין גֵּיר דּמִיתן לַחטִיתָא אַיכַּנָא נִחֵא בָּה תּוּב. 
6:3	אַו לָא יָדעִין אנתּוּן דַּאילֵין דַּעמַדן בּיֵשׁוּע משִׁיחָא בּמַותֵּה הוּ עמַדן. 
6:4	אֵתקבַרן עַמֵה בּמַעמוּדִיתָא למַותָּא דַּאיכַּנָא דּקָם יֵשׁוּע משִׁיחָא מֵן בֵּית מִיתֵא בּתֵשׁבּוּחתָּא דַּאבוּהי הָכַנָא אָפ חנַן בּחַיֵא חַדתֵא נהַלֵכ. 
6:5	אֵן גֵּיר אַכחַד אֵתנצֵבן עַמֵה בַּדמוּתָא דּמַותֵּה הָכַנָא אָפ בַּקיָמתֵּה נֵהוֵא. 
6:6	יָדעִינַן גֵּיר דּבַרנָשַׁן עַתִּיקָא אֵזדּקֵפ עַמֵה דּנֵתבַּטַל פַּגרָא דַּחטִיתָא דּתוּב לָא נשַׁמֵשׁ לַחטִיתָא. 
6:7	אַינָא דּמִית גֵּיר אֵתחַרַר לֵה מֵן חטִיתָא. 
6:8	אֵן הָכִיל מִיתן עַם משִׁיחָא נהַימֵן דּעַמֵה עַם משִׁיחָא נִחֵא. 
6:9	יָדעִינַן גֵּיר דַּמשִׁיחָא קָם מֵן בֵּית מִיתֵא ותוּב לָא מָאֵת ומַותָּא לָא מֵשׁתַּלַט בֵּה. 
6:10	דּמִית גֵּיר לַחטִיתָא הוּ מִית חדָא זבַן וַדחַי חַי הוּ לַאלָהָא. 
6:11	הָכַנָא אָפ אַנתּוּן חשׁוּבו נַפשׁכוּן דּמִיתֵא אנתּוּן לַחטִיתָא וחַיֵא אנתּוּן לַאלָהָא בּמָרַן יֵשׁוּע משִׁיחָא. 
6:12	לָא הָכִיל תַּמלֵכ חטִיתָא בּפַגרכוּן מִיתָא אַיכ דּתֵשׁתַּמעוּן לַרגִיגָתֵה. 
6:13	וָאפ לָא תּטַיבוּן הַדָּמַיכּוּן זַינָא דּעַולָא לַחטִיתָא אֵלָא טַיֵבו נַפשׁכוּן לַאלָהָא אַיכ אנָשָׁא דּמֵן מִיתֵא חיַיתּוּן והַדָּמַיכּוּן זַינָא נֵהווּן לכאִנוּתֵה דַּאלָהָא. 
6:14	וַחטִיתָא לָא מֵשׁתַּלטָא עלַיכּוּן לָא גֵּיר אִיתַיכּוּן תּחֵית נָמוּסָא אֵלָא תּחֵית טַיבּוּתָא. 
6:15	מָנָא הָכִיל נֵחטֵא דּלָא הוַין תּחֵית נָמוּסָא אֵלָא תּחֵית טַיבּוּתָא חָס. 
6:16	לָא יָדעִין אנתּוּן דַּלמַן דַּמטַיבִין אנתּוּן נַפשׁכוּן דּתֵשׁתַּמעוּן לֵה לעַבדּוּתָא דִּילֵה אַנתּוּן עַבדֵּא דּהַו דּמֵשׁתַּמעִין אנתּוּן לֵה אֵן לַחטִיתָא וֵאן למַשׁמַע אֵדנָא דּכאִנוּתָא. 
6:17	טַיבּוּ דֵּין לַאלָהָא דּעַבדֵּא הוַיתּוּן דַּחטִיתָא וֵאשׁתּמַעתּוּן מֵן לֵבָּא לַדמוּתָא דּיוּלפָּנָא דֵּאשׁתּלֵמתּוּן לֵה. 
6:18	וכַד אֵתחַרַרתּוּן מֵן חטִיתָא אֵשׁתַּעבַּדּתּוּן לכאִנוּתָא. 
6:19	אַיכ דּבֵית בּנַינָשָׁא אָמַר אנָא מֵטֻל כּרִיהוּתָא דּבֵסרכוּן דַּאיכַּנָא דּטַיֵבתּוּן הַדָּמַיכּוּן לעַבדּוּתָא דּטַנפּוּתָא וַדעַולָא הָכַנָא אָפ הָשָׁא טַיֵבו הַדָּמַיכּוּן לעַבדּוּתָא דּכאִנוּתָא וַדקַדִּישׁוּתָא. 
6:20	כַּד עַבדֵּא הוַיתּוּן גֵּיר דַּחטִיתָא מחַררֵא הוַיתּוּן לכאִנוּתָא. 
6:21	ומָנָא אָדשָׁא אִית הוָא לכוּן הָידֵּין אַינָא דּיַומָנָא בָּהתִּין אנתּוּן בֵּה חַרתֵה גֵּיר אִיתֵיה מַותָּא. 
6:22	והָשָׁא דֵּאתחַרַרתּוּן מֵן חטִיתָא וַהוַיתּוּן עַבדֵּא לַאלָהָא אִית לכוּן פּאִרֵא קַדִּישֵׁא דּחַרתהוּן חַיֵא דַּלעָלַם. 
6:23	תֵּאגוּרתָּא דֵּין דַּחטִיתָא מַותָּא הו ומַוהַבתֵה דַּאלָהָא חַיֵא דַּלעָלַם בּמָרַן יֵשׁוּע משִׁיחָא. 
7:1	אַו לָא יָדעִין אנתּוּן אַחַי ליָדעַי נָמוּסָא גֵּיר ממַלֵל אנָא דּנָמוּסָא שַׁלִיט הוּ עַל גַּברָא כּמָא דּחַי. 
7:2	אַיכ אַנתּתָא דַּאסִירָא הי בּבַעלָה כּמָא דּחַי בּנָמוּסָא אֵן דֵּין מִית בַּעלָה אֵתחַררַת מֵן נָמוּסָא דּבַעלָה. 
7:3	אֵן דֵּין כַּד חַי בַּעלָה תֵּקַפ לַגבַר אחרִין הוָת לָה גַּיָרתָא אֵן דֵּין נמוּת בַּעלָה אֵתחַררַת מֵן נָמוּסָא ולָא אִיתֵיה גַּיָרתָא אֵן תֵּהוֵא לגַברָא אחרִנָא. 
7:4	והָשָׁא אַחַי אָפ אַנתּוּן מִיתּתּוּן לנָמוּסָא בּפַגרֵה דַּמשִׁיחָא דּתֵהווּן לַאחרִין אַינָא דּקָם מֵן בֵּית מִיתֵא דּתֵתּלוּן פּאִרֵא לַאלָהָא. 
7:5	כַּד בּבֵסרָא הוַין גֵּיר כּאִבֵא דַּחטָהֵא דַּבנָמוּסָא מֵתחַפּטִין הוַו בּהַדָּמַין דּפאִרֵא נֵתֵּל למַותָּא. 
7:6	הָשָׁא דֵּין אֵתבַּטַלן מֵן נָמוּסָא ומִיתן להַו דַּאחִיד הוָא לַן דַּנשַׁמֵשׁ מֵכִּיל בּחַדתוּתָא דּרוּחָא ולָא בּעַתִּיקוּת כּתָבָא. 
7:7	מָנָא הָכִיל אָמרִינַן נָמוּסָא חטִיתָא הוּ חָס אֵלָא לַחטִיתָא לָא יֵלפֵּת אֵלָא בּיַד נָמוּסָא לָא גֵּיר רֵגּתָא יָדַע הוִית אֵלוּ לָא נָמוּסָא דֵּאמַר דּלָא תֵּרַג. 
7:8	וַבהָנָא פּוּקדָּנָא אֵשׁכּחַת לָה חטִיתָא עֵלתָא וגֵמרַת בִּי כֻּל רֵגָּא בֵּלעָד נָמוּסָא גֵּיר חטִיתָא מִיתָא הוָת. 
7:9	אֵנָא דֵּין חַי הוִית דּלָא נָמוּסָא מֵן קדִים כַּד אֵתָא דֵּין פּוּקדָּנָא חטִיתָא חיָת וֵאנָא מִיתֵת. 
7:10	וֵאשׁתּכַח לִי פּוּקדָּנָא הַו דּחַיֵא למַותָּא. 
7:11	חטִיתָא גֵּיר בּעֵלתָא דֵּאשׁכּחַת לָה בּיַד פּוּקדָּנָא אַטעיַתַני ובֵה קטַלתַני. 
7:12	נָמוּסָא מָדֵין קַדִּישׁ הוּ ופוּקדָּנָא קַדִּישׁ הוּ וכאִין וטָב. 
7:13	טָבתָא הָכִיל לִי למַותָּא הוּ הוָת חָס אֵלָא חטִיתָא דּתֵתחזֵא דַּחטִיתָא הִי דַּבטָבתָא גֵּמרַת בִּי מַותָּא דּיַתִּירָאיִת תֵּתחַיַב חטִיתָא בּפוּקדָּנָא. 
7:14	יָדעִינַן גֵּיר דּנָמוּסָא דּרוּח הוּ אֵנָא דֵּין דַּבסַר אנָא וַמזַבַּן אנָא לַחטִיתָא. 
7:15	מֵדֵּם דּסָעַר אנָא גֵּיר לָא יָדַע אנָא ולָא הוָא מֵדֵּם דּצָבֵא אנָא עָבֵד אנָא אֵלָא מֵדֵּם דּסָנֵא אנָא הַו הוּ עָבֵד אנָא. 
7:16	וֵאן מֵדֵּם דּלָא צָבֵא אנָא עָבֵד אנָא סָהֵד אנָא עַל נָמוּסָא דּשַׁפִּיר הוּ. 
7:17	הָשָׁא דֵּין לָא הוָא אֵנָא סָעַר אנָא הָדֵא אֵלָא חטִיתָא דּעָמרָא בִּי. 
7:18	יָדַע אנָא הוּ גֵּיר דּלָא עָמרָא בִּי הָנַו דֵּין בּבֵסרי טָבתָא דֵּאצבֵּא גֵּיר בּטָבתָא פּשִׁיק לִי דֵּאסערִיה דֵּין לָא מֵשׁכַּח אנָא. 
7:19	לָא הוָא גֵּיר לטָבתָא דּצָבֵא אנָא דֵּאעבֵּד עָבֵד אנָא אֵלָא בִּישׁתָּא דּלָא צָבֵא אנָא דֵּאעבֵּד לָה עָבֵד אנָא. 
7:20	וֵאן מֵדֵּם דּלָא צָבֵא אנָא עָבֵד אנָא לָא הוָא אֵנָא עָבֵד אנָא אֵלָא חטִיתָא דּעָמרָא בִּי. 
7:21	מֵשׁכַּח אנָא הָכִיל לנָמוּסָא דּשָׁלֵם לרֵעיָני הַו דּצָבֵא דּנֵעבֵּד טָבתָא מֵטֻל דּבִישׁתָּא קַרִיבָא הי לִי. 
7:22	חָדֵא אנָא גֵּיר בּנָמוּסֵה דַּאלָהָא בּבַרנָשָׁא דַּלגַו. 
7:23	חָזֵא אנָא דֵּין נָמוּסָא אחרִנָא בּהַדָּמַי דּמַקרֵב לוּקבַל נָמוּסָא דּרֵעיָני ושָׁבֵא לִי לנָמוּסָא דַּחטִיתָא דּאִית בּהַדָּמַי. 
7:24	דָּויָא אנָא בַּרנָשָׁא מַנוּ נפַצֵיני מֵן פַּגרָא הָנָא דּמַותָּא. 
7:25	מַודֵּא אנָא לַאלָהָא בּיַד מָרַן יֵשׁוּע משִׁיחָא הָשָׁא הָכִיל אֵנָא בּרֵעיָני עַבדָּא אנָא דּנָמוּסָא דַּאלָהָא בּבֵסרי דֵּין אִיתַי עַבדָּא דּנָמוּסָא דַּחטִיתָא. 
8:1	מֵכִּיל לַיתּ חַיָבוּתָא לַאילֵין דּלָא מהַלכִין בַּבסַר בּיֵשׁוּע משִׁיחָא. 
8:2	נָמוּסָא גֵּיר דּרוּחָא דּחַיֵא דַּביֵשׁוּע משִׁיחָא חַררָכ מֵן נָמוּסָא דַּחטִיתָא וַדמַותָּא. 
8:3	מֵטֻל דַּמחִיל הוָא גֵּיר נָמוּסָא בּיַד כּרִיהוּתֵה דּבֵסרָא שַׁדַּר אַלָהָא לַברֵה בַּדמוּתָא דּבֵסרָא דַּחטִיתָא מֵטֻלָתָה דַּחטִיתָא דַּנחַיבִיה לַחטִיתָא בּבֵסרֵה. 
8:4	דּכאִנוּתָא דּנָמוּסָא בַּן תֵּתמַלֵא דּלָא הוָא בַּבסַר מהַלכִינַן אֵלָא בּרוּח. 
8:5	אַילֵין גֵּיר דּבַבסַר אֵנוּן דַּבסַר הוּ מֵתרַעֵין וַאילֵין דַּדרוּח אֵנוּן דּרוּח הוּ מֵתרַעֵין. 
8:6	תַּרעִיתָא גֵּיר דּבֵסרָא מַותָּא הוּ ותַרעִיתָא דּרוּחָא חַיֵא וַשׁלָמָא. 
8:7	מֵטֻל דּתַרעִיתָא דּבֵסרָא בּעֵלדּבָבוּתָא הי לוָת אַלָהָא לנָמוּסָא גֵּיר דַּאלָהָא לָא מֵשׁתַּעבּדָא מֵטֻל דּלָא מֵשׁכּחָא. 
8:8	וַאילֵין דּבַבסַר אֵנוּן למֵשׁפַּר לַאלָהָא לָא מֵשׁכּחִין. 
8:9	אַנתּוּן דֵּין לָא הוַיתּוּן בַּבסַר אֵלָא בּרוּח אֵן שַׁרִירָאיִת רוּחֵה דַּאלָהָא עָמרָא בּכוּן אֵן דֵּין אנָשׁ לַיתּ בֵּה רוּחֵה דַּמשִׁיחָא הָנָא לָא הוָא דִּילֵה. 
8:10	וֵאן דֵּין משִׁיחָא בּכוּן פַּגרָא מִית הוּ מֵטֻל חטִיתָא רוּחָא דֵּין חַיָא הי מֵטֻל כּאִנוּתָא. 
8:11	וֵאן רוּחֵה דּהַו מַן דַּאקִים למָרַן יֵשׁוּע משִׁיחָא מֵן בֵּית מִיתֵא עָמרָא בּכוּן הַו מַן דַּאקִימֵה ליֵשׁוּע משִׁיחָא מֵן בֵּית מִיתֵא אָפ לפַגרַיכּוּן מִיתֵא נַחֵא מֵטֻל רוּחֵה דּעָמרָא בּכוּן. 
8:12	הָשָׁא אַחַי חַיָבִינַן לַו לבֵסרָא דּבַבסַר נהַלֵכ. 
8:13	אֵן גֵּיר בַּבסַר חָאֵין אנתּוּן עתִידִין אנתּוּן הוּ לַממָת וֵאן בּרוּח הוּפָּכַי פַּגרָא ממִיתִין אנתּוּן חָאֵין אנתּוּן. 
8:14	אַילֵין גֵּיר דַּברוּחָא דַּאלָהָא מֵתּדַּבּרִין הָלֵין בּנַיָא אֵנוּן דַּאלָהָא. 
8:15	לָא גֵּיר נסַבתּוּן רוּחָא דּעַבדּוּתָא תּוּב לדֵחלתָא אֵלָא נסַבתּוּן רוּחָא דּסִימַת בּנַיָא דּבָה קָרֵינַן אַבַא אַבוּן. 
8:16	והִי רוּחָא מַסהדָא לרוּחַן דּאִיתַין בּנַיָא דַּאלָהָא. 
8:17	וֵאן בּנַיָא אָפ יָרתֵּא יָרתֵּא דַּאלָהָא וַבנַי יָרתּוּתֵה דּיֵשׁוּע משִׁיחָא דֵּאן נֵחַשׁ עַמֵה אָפ עַמֵה נֵשׁתַּבַּח. 
8:18	מֵתרַעֵא אנָא גֵּיר דּלָא שָׁוֵין חַשַׁוהי דּזַבנָא הָנָא לתֵשׁבּוּחתָּא אַידָא דַּעתִידָא דּתֵתגּלֵא בַּן. 
8:19	כֻּלָה גֵּיר בּרִיתָא מסַבּרָא וַמסַכּיָא לגֵליָנָא דַּבנַוהי דַּאלָהָא. 
8:20	בּרִיתָא גֵּיר אֵשׁתַּעבּדַת לַסרִיקוּתָא לָא בּצֵביָנָה אֵלָא מֵטֻל מַן דּשַׁעבּדָה עַל סַברָא. 
8:21	דָּאפ הִי בּרִיתָא תֵּתחַרַר מֵן עַבדּוּתָא דַּחבָלָא בַּחרוּרֵא דּתֵשׁבּוּחתָּא דַּבנַיָא דַּאלָהָא. 
8:22	יָדעִינַן גֵּיר דּכֻלהֵין בֵּריָתָא מֵתּתַּנחָן וַמחַבּלָן עדַמָא ליַומָנָא. 
8:23	ולָא בַּלחוּד הֵנֵין אֵלָא אָפ חנַן דּאִית בַּן רִשִׁיתָא דּרוּחָא מֵתּתַּנחִינַן בּנַפשַׁן וַמסַכֵּינַן לסִימַת בּנַיָא וַלפוּרקָנָא דּפַגרַין. 
8:24	מֵטֻל דַּבסַברָא הו חיַין סַברָא דֵּין דּמֵתחזֵא לָא הוָא סַברָא אֵן גֵּיר חָזֵינַן לֵה מָנָא מסַכֵּינַן לֵה. 
8:25	אֵן דֵּין למֵדֵּם דּלָא מֵתחזֵא מסַבּרִינַן בַּמסַיבּרָנוּתָא מקַוֵינַן. 
8:26	הָכַנָא אָפ הִי רוּחָא מעַדּרָא לַכרִיהוּתַן מָנָא גֵּיר נצַלֵא אַיכ מָא דּוָלֵא לָא יָדעִינַן אֵלָא הִי רוּחָא מצַליָא חלָפַין בּתֵנחָתָא דּלָא מֵתמַללָן. 
8:27	דּמָאֵשׁ דֵּין לֵבַּוָתָא הוּ יָדַע מָנָא הִי תַּרעִיתָא דּרוּחָא דַּאיכ צֵביָנֵה הוּ דַּאלָהָא מצַליָא חלָפ קַדִּישֵׁא. 
8:28	יָדעִינַן דֵּין דַּאילֵין דּמַחבִין לַאלָהָא בּכֻל מֵדֵּם מעַדַּר להוּן לטָבתָא לַאילֵין דּקַדֵּם סָם דּנֵהווּן קרַיָא. 
8:29	ומֵן לוּקדַם יִדַע אֵנוּן וַרשַׁם אֵנוּן בַּדמוּתָא דּצוּרתָּא דַּברֵה דּהוּ נֵהוֵא בּוּכרָא דַּאחֵא סַגִּיֵאא. 
8:30	לַאילֵין דֵּין דּקַדֵּם רשַׁם להוּן קרָא ולַאילֵין דַּקרָא להוּן זַדֵּק ולַאילֵין דּזַדֵּק להוּן שַׁבַּח. 
8:31	מָנָא הָכִיל נאִמַר עַל הָלֵין אֵן אַלָהָא חלָפַין מַנוּ דַּלקוּבלַן. 
8:32	וֵאן עַל בּרֵה לָא חָס אֵלָא חלָפ כֻּלַן אַשׁלמֵה אַיכַּנָא לָא כֻּל מֵדֵּם עַמֵה נֵתֵּל לַן. 
8:33	מַנוּ נֵקבּוּל עַל גּבַיָא דַּאלָהָא אַלָהָא מזַדֵּק. 
8:34	מַנוּ מחַיֵב משִׁיחָא מִית וקָם ואִיתַוהי עַל יַמִינָא דַּאלָהָא ובָעֵא חלָפַין. 
8:35	מַנוּ נֵפרשַׁני מֵן חוּבֵּה דַּמשִׁיחָא אוּלצָנָא אַו חבוּשׁיָא אַו רדוּפיָא אַו כַּפנָא אַו עַרטֵלָיוּתָא אַו קִנדִינָוס אַו סַיפָא. 
8:36	אַיכ דַּכתִיב דּמֵטֻלָתָכ כֻּליוּם מָיתִּינַן וֵאתחשֵׁבן אַיכ אֵמרֵא לנֵכסתָא. 
8:37	אֵלָא בּהָלֵין כֻּלהֵין זַכָּיִינַן בּיַד מַן דַּאחבַן. 
8:38	מפָּס אנָא גֵּיר דּלָא מַותָּא ולָא חַיֵא ולָא מַלַאכֵא ולָא שׁוּלטָנֵא ולָא חַילֵא ולָא דּקָימָן ולָא דַּעתִידָן. 
8:39	ולָא רַומָא ולָא עוּמקָא אָפלָא בּרִיתָא אחרִתָא תֵּשׁכַּח תֵּפרשַׁני מֵן חוּבֵּה דַּאלָהָא דַּבמָרַן יֵשׁוּע משִׁיחָא. 
9:1	קוּשׁתָּא אָמַר אנָא בַּמשִׁיחָא ולָא מדַגֵּל אנָא ורֵעיָני מַסהֵד עלַי בּרוּחָא דּקוּדשָׁא. 
9:2	דּכַריוּתָא הי לִי רַבּתָא וכאִבָא דּמֵן לֵבּי לָא שָׁלֵא. 
9:3	מצַלֵא הוִית גֵּיר דֵּאנָא קנוּמי חֵרמָא אֵהוֵא מֵן משִׁיחָא חלָפ אַחַי וַאחיָנַי דּבַבסַר. 
9:4	דּאִיתַיהוּן בּנַי אִיסרָיֵל דּדִילהוּן הוָת סִימַת בּנַיָא ותֵשׁבּוּחתָּא וַקיָמֵא ונָמוּסָא ותֵשׁמֵשׁתָּא דּבֵה ומוּלכָּנֵא. 
9:5	וַאבָהָתָא ומֵנהוּן אֵתחזִי משִׁיחָא בַּבסַר דּאִיתַוהי אַלָהָא דּעַל כֻּל דּלֵה תֵּשׁבּחָן ובוּרכָּן לעָלַם עָלמִין אַמִין. 
9:6	לָא הוָא דֵּין מֵפַּל נֵפלַת מֵלתֵה דַּאלָהָא לָא הוָא גֵּיר כֻּלהוּן דּמֵן אִיסרָיֵל אִיתַיהוּן אִיסרָיֵל. 
9:7	אָפלָא מֵטֻל דּמֵן זַרעֵה אֵנוּן דַּאברָהָם כֻּלהוּן בּנַיָא מֵטֻל דֵּאתֵאמַר דּבאִיסחָק נֵתקרֵא לָכ זַרעָא. 
9:8	הָנַו דֵּין לָא הוָא בּנַיָא דּבֵסרָא אִיתַיהוּן בּנַיָא דַּאלָהָא אֵלָא בּנַיָא דּמוּלכָּנָא מֵתחַשׁבִּין לזַרעָא. 
9:9	דּמוּלכָּנָא גֵּיר אִיתֵיה מֵלתָא הָדֵא דַּבזַבנָא הָנָא אִתֵא ונֵהוֵא בּרָא לסַרָא. 
9:10	ולַו הָדֵא בַּלחוּד אֵלָא אָפ רַפקָא כַּד עַם חַד אַבוּן אִיסחָק אִית הוָא לָה שַׁותָּפוּתָא. 
9:11	עַדלָא נֵתיַלדּוּן בּנֵיה ולָא נֵסערוּן טָבתָא אַו בִּישׁתָּא קַדּמַת אֵתיַדעַת גַּביוּתֵה דַּאלָהָא דּהִי תּקַוֵא לָא בַּעבָדֵא אֵלָא בּיַד מַן דַּקרָא. 
9:12	אֵתֵאמַר גֵּיר דּקַשִׁישָׁא נֵהוֵא עַבדָּא לַזעוּרָא. 
9:13	אַיכ דַּכתִיב דַּליַעקוּב רֵחמֵת וַלעִסוּ סנִית. 
9:14	מָנָא הָכִיל נאִמַר דַּלמָא עַולָא אִית לוָת אַלָהָא חָס. 
9:15	הָא אָפ למוּשֵׁא אֵמַר אֵרַחֵם עַל אַינָא דַּמרַחֵם אנָא וֵאחוּן לַאינָא דּחָאֵן אנָא. 
9:16	לָא הָכִיל בּאִידַי מַן דּצָבֵא ולָא בּאִידַי מַן דּרָהֵט אֵלָא בּאִידַי אַלָהָא מרַחמָנָא. 
9:17	אֵמַר גֵּיר בַּכתָבָא לפֵרעוּן דּלָה להָדֵא אַקִימתָּכ דֵּאחַוֵא בָּכ חַילי וַדנֵתכּרֵז שֵׁמי בַּארעָא כֻּלֵה. 
9:18	מָדֵין עַל מַן דּצָבֵא הו מרַחֵם ועַל מַן דּצָבֵא מקַשֵׁא. 
9:19	וַכבַר תּאִמַר דַּלמָנָא רָשֵׁא מַנוּ גֵּיר דַּנקוּם לוּקבַל צֵביָנֵה. 
9:20	אַנתּ הָכִיל מַן אַנתּ אָו בַּרנָשָׁא דּפֵתגָמָא לַאלָהָא יָהֵב אַנתּ דַּלמָא אָמרָא גּבִילתָּא למַן דּגַבלָה דַּלמָנָא הָכַנָא גּבַלתָּני. 
9:21	אַו לָא שַׁלִיט פַּחָרָא עַל טִינֵה דּמֵנָה מֵן גּבִילתָּא נֵעבֵּד מָאנֵא חַד לאִיקָרָא וחַד לצַערָא. 
9:22	אֵן דֵּין צבָא אַלָהָא דַּנחַוֵא רוּגזֵה ונַודַּע חַילֵה אַיתִּי בּסוּגָאא דּמַגּרַת רוּחֵה רוּגזָא עַל מָאנֵא דּרוּגזָא דַּגמִירִין לַאבדָנָא. 
9:23	וַאשׁפַּע רַחמַוהי עַל מָאנֵא דּרַחמֵא דַּמטַיבִין הוַו לַאלָהָא לתֵשׁבּוּחתָּא. 
9:24	דּאִיתַין חנַן קרַיָא לָא הוָא בַּלחוּד מֵן יִהוּדָיֵא אֵלָא אָפ מֵן עַממֵא. 
9:25	אַיכַּנָא דָּאפ בּהוּשָׁע אֵמַר דֵּאקרֵא לַאילֵין דּלָא הוַו עַמי עַמָא דִּילי וַללָא אֵתרַחמַת אֵתרַחמַת. 
9:26	נֵהוֵא גֵּיר בּדוּכּתָא כַּר דּמֵתקרֵין הוַו לָא עַמי תַּמָן נֵתקרוּן בּנַיָא לַאלָהָא חַיָא. 
9:27	אֵשַׁעיָא דֵּין אַכרֵז עַל בּנַי אִיסרָיֵל דֵּאן נֵהוֵא מֵניָנָא דַּבנַי אִיסרָיֵל אַיכ חָלָא דַּביַמָא שַׁרכָּנָא דּמֵנהוּן נִחֵא. 
9:28	מֵלתָא גּרַם וַפסַק ונֵעבּדִיה מָריָא עַל אַרעָא. 
9:29	וַאיכ מֵדֵּם דּקַדֵּם אֵמַר הוּ אֵשַׁעיָא דֵּאלוּ לָא מָריָא צבַאוּת אַותַּר לַן סרִידָא אַיכ סדוּם הָוֵין הוַין וַלעָמוּרָא מֵתּדַּמֵין הוַין. 
9:30	מָנָא הָכִיל נאִמַר דּעַממֵא דּלָא רָהטִין הוַו בָּתַר כּאִנוּתָא אַדרֵכו כּאִנוּתָא כּאִנוּתָא דֵּין אַידָא דּמֵן הַימָנוּתָא הי. 
9:31	אִיסרָיֵל דֵּין דּרָהֵט הוָא בָּתַר נָמוּסָא דּכאִנוּתָא לנָמוּסָא דּכאִנוּתָא לָא אַדרֵכ. 
9:32	מֵטֻל מָנָא מֵטֻל דּלָא הוָא מֵן הַימָנוּתָא אֵלָא מֵן עבָדַוהי דּנָמוּסָא אֵתּתּקֵלו גֵּיר בּכאִפָא דּתוּקַלתָא. 
9:33	אַיכ דַּכתִיב דּהָא סָאֵם אנָא בּצֵהיוּן כּאִפָא דּתוּקַלתָא וכאִפָא דּמַכשׁוּלָא ומַן דּבָה נהַימֵן לָא נֵבהַת. 
10:1	אַחַי צֵביָנָא דּלֵבּי ובָעוּתי דַּלוָת אַלָהָא חלָפַיהוּן דּנִחוּן. 
10:2	מַסהֵד אנָא גֵּיר עלַיהוּן דַּטנָנָא דַּאלָהָא אִית בּהוּן אֵלָא לַו בִּידַעתָא. 
10:3	כּאִנוּתֵה גֵּיר דַּאלָהָא לָא יִדַעו אֵלָא בּעַו דּכאִנוּתָא דּנַפשׁהוּן נקִימוּן ומֵטֻל הָנָא לכאִנוּתֵה דַּאלָהָא לָא אֵשׁתַּעבַּדו. 
10:4	סָכֵה גֵּיר דּנָמוּסָא משִׁיחָא הוּ לכאִנוּתָא לכֻל דַּמהַימֵן. 
10:5	מוּשֵׁא גֵּיר הָכַנָא כּתַב כּאִנוּתָא דַּבנָמוּסָא דּמַן דּנֵעבֵּד הָלֵין נִחֵא בּהֵין. 
10:6	כּאִנוּתָא דֵּין דַּבהַימָנוּתָא הָכַנָא אָמרָא דּלָא תּאִמַר בּלֵבָּכ דּמַנוּ סלֵק לַשׁמַיָא וַאחֵת לַמשִׁיחָא. 
10:7	ומַנוּ נחֵת לַתהוּמָא דַּשׁיוּל וַאסֵק לַמשִׁיחָא מֵן בֵּית מִיתֵא. 
10:8	אֵלָא מָנָא אֵמַר קַרִיב הוּ לָכ פֵּתגָמָא לפוּמָכ וַללֵבָּכ הָדֵא הי מֵלתָא דּהַימָנוּתָא דּמַכרזִינַן. 
10:9	וֵאן תַּודֵּא בּפוּמָכ בּמָרַן יֵשׁוּע וַתהַימֵן בּלֵבָּכ דַּאלָהָא אַקִימֵה מֵן בֵּית מִיתֵא תִּחֵא. 
10:10	לֵבָּא גֵּיר דַּמהַימֵן בֵּה מֵזדַּדַּק ופוּמָא דּמַודֵּא בֵּה חָיֵא. 
10:11	אֵמַר גֵּיר כּתָבָא דּכֻל דַּמהַימֵן בֵּה לָא נֵבהַת. 
10:12	וַבהָדֵא לָא פּרַשׁ לָא לִיהוּדָיֵא ולָא לַארמָיֵא חַד הוּ גֵּיר מָריָא דּכֻלהוּן דּעַתִּיר בּכֻל דּקָרֵא לֵה. 
10:13	כֻּל גֵּיר דּנֵקרֵא שׁמֵה דּמָריָא נִחֵא. 
10:14	אַיכַּנָא הָכִיל נֵקרוּן לַאינָא דּלָא הַימֵנו בֵּה אַו אַיכַּנָא נהַימנוּן להַו דּלָא שַׁמעוּהי אַו אַיכַּנָא נֵשׁמעוּן דּלָא מַכרזָנָא. 
10:15	אַו אַיכַּנָא נַכרזוּן אֵן לָא נֵשׁתַּלחוּן אַיכ דַּכתִיב דּמָא יָאיָן רֵגלַיהוּן דַּמסַבּרַי שׁלָמָא ודַמסַבּרַי טָבָתָא. 
10:16	אֵלָא לָא הוָא כֻּלהוּן אֵשׁתּמַעו לַסבַרתָא דֵּאוַנגֵּלִיָון אֵשַׁעיָא גֵּיר אֵמַר מָרי מַנוּ הַימֵן לבַרת קָלַן. 
10:17	מֵכִּיל הַימָנוּתָא מֵן מַשׁמַע אֵדנָא הי ומַשׁמַע אֵדנָא מֵן מֵלתָא דַּאלָהָא. 
10:18	אֵלָא אָמַר אנָא דַּלמָא לָא שׁמַעו והָא בּכֻלָה אַרעָא נֵפקַת בַּרת קָלהוּן וַבסַופֵּיה דּתִבֵיל מֵלַיהוּן. 
10:19	אֵלָא אָמַר אנָא דַּלמָא לָא יִדַע אִיסרָיֵל קַדמָיָא מוּשֵׁא הָכַנָא אֵמַר אַטֵנכוּן בּעַם דּלָא עַם וַבעַמָא דּלָא מֵתּטפִּיס אַרגֵּזכוּן. 
10:20	אֵשַׁעיָא דֵּין אַמרַח וֵאמַר דֵּאתחזִית לַאילֵין דּלָא בּעַאוּני וֵאשׁתַּכחֵת לַאילֵין דַּעלַי לָא שַׁאֵלו. 
10:21	לאִיסרָיֵל דֵּין אֵמַר דּפֵשׁטֵת אִידַי יַומָא כֻּלֵה לוָת עַמָא דּמֵתחרֵא ולָא מֵתּטפִּיס. 
11:1	אֵלָא אָמַר אנָא דַּלמָא דַּחקֵה אַלָהָא לעַמֵה חָס אָפ אֵנָא גֵּיר מֵן אִיסרָיֵל אנָא מֵן זַרעֵה דַּאברָהָם מֵן שַׁרבּתָא דּבֵניָמִין. 
11:2	לָא דּחַק אַלָהָא לעַמֵה אַינָא דּמֵן קדִים יִדִיע הוָא לֵה אַו לָא יָדעִין אנתּוּן בַּכתָבָא דֵּאלִיָא מָנָא אֵמַר כַּד קָבֵל הוָא לַאלָהָא עַל אִיסרָיֵל וָאמַר. 
11:3	מָרי לַנבִיַיכּ קַטֵלו וַלמַדבּחַיכּ סַחֵפו וֵאנָא הוּ בַּלחוּדַי אֵשׁתַּחרֵת ובָעֵין לנַפשׁי. 
11:4	וֵאתֵאמַר לֵה בּגֵליָנָא דּהָא שֵׁבקֵת לנַפשׁי שַׁבעָא אַלפִין גַּברִין אַילֵין דּעַל בּוּרכַּיהוּן לָא בּרֵכו ולָא סגֵדו לבַעלָא. 
11:5	הָכַנָא אָפ בּהָנָא זַבנָא שַׁרכָּנָא הוּ אֵשׁתּחַר בַּגבִיתָא דּטַיבּוּתָא. 
11:6	אֵן דֵּין בּטַיבּוּתָא לָא הוָא מֵן עבָדֵא וֵאן לָא טַיבּוּתָא לָא אִיתֵיה טַיבּוּתָא אֵן דֵּין בַּעבָדֵא לָא הוָא מֵן טַיבּוּתָא וֵאן לָא עבָדָא לָא אִיתַוהי עבָדָא. 
11:7	מָנָא הָכִיל הָי דּבָעֵא הוָא אִיסרָיֵל לָא אֵשׁכַּח גּבִיתָא דֵּין אֵשׁכּחַת שַׁרכּהוּן דֵּין אֵתעַוַרו בּלֵבּהוּן. 
11:8	אַיכַּנָא דַּכתִיב דּיַהב להוּן אַלָהָא רוּחָא מדַערָנִיתָא ועַינֵא דּלָא נֵבחרוּן בּהֵין וֵאדנֵא דּלָא נֵשׁמעוּן עדַמָא ליַומָא דּיַומָנָא. 
11:9	ודַוִיד תּוּב אֵמַר נֵהוֵא פָּתוּרהוּן קדָמַיהוּן לפַחָא ופוּרעָנהוּן לתוּקַלתָא. 
11:10	נֵחשׁכָן עַינַיהוּן דּלָא נֵחזוּן וחַצהוּן בּכֻלזבַן נֵהוֵא כּפִיפ. 
11:11	אָמַר אנָא דֵּין דַּלמָא אֵתּתּקֵלו אַיכ דּנֵפּלוּן חָס אֵלָא בּתוּקלַתהוּן דִּילהוּן הוַו חַיֵא לעַממֵא לַטנָנהוּן. 
11:12	וֵאן תּוּקלַתהוּן הוָת עוּתרָא לעָלמָא וחַיָבוּתהוּן עוּתרָא לעַממֵא כּמָא הָכִיל שׁוּמלָיהוּן. 
11:13	לכוּן דֵּין אָמַר אנָא לעַממֵא אֵנָא דּאִיתַי שׁלִיחָא דּעַממֵא לתֵשׁמֵשׁתּי משַׁבַּח אנָא. 
11:14	דַּלמָא אַטֵן לַבנַי בֵּסרי וַאחֵא אנָשִׁין מֵנהוּן. 
11:15	אֵן גֵּיר מֵסתַּליָנוּתהוּן תַּרעוּתָא לעָלמָא הוָת כּמָא הָכִיל פּוּנָיהוּן אֵלָא חַיֵא דּמֵן בֵּית מִיתֵא. 
11:16	וֵאן דֵּין רִשִׁיתָא קַדִּישָׁא אָפ גּבִילתָּא וֵאן עֵקָרָא קַדִּישׁ הוּ אָפ סַוכֵּא. 
11:17	וֵאן מֵן סַוכֵּא אֵתפּשַׁח וַאנתּ דּזַיתָּא אַנתּ דּבַרָא אֵתּטעֵמתּ בּדוּכּיָתהֵין וַהוַיתּ שַׁותָּפָא לעֵקָרֵה וַלשׁוּמנֵה דּזַיתָּא. 
11:18	לָא תֵּשׁתַּבהַר עַל סַוכֵּא אֵן דֵּין מֵשׁתַּבהַר אַנתּ לָא הוָא אַנתּ שׁקִיל לֵה לעֵקָרָא אֵלָא הוּ עֵקָרָא שׁקִיל לָכ. 
11:19	וַכבַר תּאִמַר דּסַוכֵּא דֵּאתפּשַׁח דֵּאנָא בּדוּכּיָתהֵין אֵתּטעֵם. 
11:20	שַׁפִּיר הָלֵין מֵטֻל דּלָא הַימֵן אֵתפּשַׁח אַנתּ דֵּין בּהַימָנוּתָא קָמתּ לָא תֵּתּרִים בּרֵעיָנָכ אֵלָא דּחַל. 
11:21	אֵן אַלָהָא גֵּיר עַל סַוכֵּא דּמֵן כּיָנהֵין לָא חָס דַּלמָא אָפלָא עלַיכּ נֵחוּס. 
11:22	חזִי הָכִיל בַּסִימוּתֵה וקַשׁיוּתֵה דַּאלָהָא עַל אַילֵין דַּנפַלו קַשׁיוּתָא עלַיכּ דֵּין בַּסִימוּתָא אֵן תּקַוֵא בָּה בּבַסִימוּתָא וֵאן לָא אָפ אַנתּ תֵּתפּשַׁח. 
11:23	והָנוּן אֵן לָא נקַווּן בּחַסִירוּת הַימָנוּתהוּן אָפ הֵנוּן נֵתּטַעמוּן מֵשׁכַּח גֵּיר אַלָהָא דּתוּב נַטעֵם אֵנוּן. 
11:24	אֵן גֵּיר אַנתּ דּמֵן זַיתָּא אַנתּ דּבַרָא הַו דּבַכיָנָכ אֵתפּשַׁחתּ וַדלָא בַּכיָנָכ אֵתּטעֵמתּ בּזַיתָּא טָבָא כּמָא הָכִיל הָנוּן אֵן נֵתּטַעמוּן בּזַיתָּא דַּכיָנהוּן. 
11:25	צָבֵא אנָא גֵּיר דּתֵדּעוּן אַחַי ארָזָא הָנָא דּלָא תֵּהווּן חַכִּימִין בּרֵעיָן נַפשׁכוּן דַּעוִירוּת לֵבָּא מֵן אַתַר קַלִיל הוָת לאִיסרָיֵל עדַמָא דּנֵעוּל מוּלָיָא דּעַממֵא. 
11:26	והָידֵּין כֻּלֵה אִיסרָיֵל נִחֵא אַיכַּנָא דַּכתִיב דּנאִתֵא מֵן צֵהיוּן פָּרוּקָא ונַהפֵּכ עַולָא מֵן יַעקוּב. 
11:27	והָידֵּין תֵּהוֵא להוּן דִּיַתִקאִ הָי דּמֵן לוָתי מָא דּשֵׁבקֵת להוּן חטָהַיהוּן. 
11:28	בֵּאוַנגֵּלִיָון דֵּין בּעֵלדּבָבֵא אֵנוּן מֵטֻלָתכוּן וַבגַביוּתָא חַבִּיבַין אֵנוּן מֵטֻל אַבָהָתָא. 
11:29	לָא גֵּיר הָפכָּא אַלָהָא בּמַוהַבתֵה וַבקֵריָנֵה. 
11:30	אַיכַּנָא גֵּיר דָּאפ אַנתּוּן לָא מֵתּטפִּיסִין הוַיתּוּן לַאלָהָא מֵן קדִים והָשָׁא אֵתחנֵנתּוּן מֵטֻל לָא מֵתּטפִּיסָנוּתהוּן דּהָנוּן. 
11:31	הָכַנָא אָפ הָלֵין לָא אֵתּטפִּיסו הָשָׁא לרַחמֵא דַּעלַיכּוּן דָּאפ עלַיהוּן נֵהווּן רַחמֵא. 
11:32	חבַשׁ גֵּיר אַלָהָא לכֻלנָשׁ בּלָא מֵתּטפִּיסָנוּתָא דּעַל כֻּל אנָשׁ נרַחֵם. 
11:33	אָו עוּמקָא דּעוּתרָא וחֵכמתָא ומַדּעָא דַּאלָהָא דּאנָשׁ לָא מָשׁ דִּינַוהי וּאורחָתֵה לָא מֵתעַקבָן. 
11:34	מַנוּ גֵּיר יִדַע רֵעיָנֵה דּמָריָא אַו מַנוּ הוָא לֵה בּעֵל מֵלכָּא. 
11:35	ומַנוּ קַדֵּם יַהב לֵה וכֵן נסַב מֵנֵה. 
11:36	מֵטֻל דּכֻל מֵנֵה וכֻל בֵּה וכֻל בּאִידֵה דּלֵה תֵּשׁבּחָן ובוּרכָּן לעָלַם עָלמִין אַמִין. 
12:1	בָּעֵנָא הָכִיל מֵנכוּן אַחַי בּרַחמַוהי דַּאלָהָא דַּתקִימוּן פַּגרַיכּוּן דֵּבחתָא חַיתָא וקַדִּישׁתָּא וַמקַבַּלתָּא לַאלָהָא בּתֵשׁמֵשׁתָּא מלִילתָּא. 
12:2	ולָא תֵּתּדַּמוּן לעָלמָא הָנָא אֵלָא אֵשׁתַּחלַפו בּחוּדָּתָא דּרֵעיָנַיכּוּן וַהוַיתּוּן פָּרשִׁין אַינָא הוּ צֵביָנָא דַּאלָהָא טָבָא וַמקַבּלָא וַגמִירָא. 
12:3	אָמַר אנָא דֵּין בּטַיבּוּתָא דֵּאתיַהבַּת לִי לכֻלכוּן דּלָא תֵּהווּן מֵתרַעֵין לבַר מֵן מָא דּוָלֵא דּתֵתרַעוּן אֵלָא תֵּהווּן מֵתרַעֵין בּנַכפּוּתָא כֻּלנָשׁ אַיכ דַּפלַג לֵה אַלָהָא הַימָנוּתָא בַּמשׁוּחתָא. 
12:4	אַיכַּנָא גֵּיר דַּבחַד פַּגרָא הַדָּמֵא סַגִּיֵאא אִית לַן וכֻלהוּן הַדָּמֵא לָא הוָא חַד סוּערָנָא אִית להוּן. 
12:5	הָכַנָא אָפ חנַן דּסַגִּיֵאא חנַן חַד חנַן פּגַר בַּמשִׁיחָא חַד חַד מֵנַן דֵּין הַדָּמֵא חנַן דַּחדָדֵא. 
12:6	אֵלָא אִית לַן מַוהבָתָא משַׁחלפָתָא אַיכ טַיבּוּתָא דֵּאתיַהבַּת לַן אִית דַּנבִיוּתָא אַיכ משׁוּחתָא דּהַימָנוּתֵה. 
12:7	ואִית דּתֵשׁמֵשׁתָּא אִית לֵה בּתֵשׁמֵשׁתֵּה ואִית דּמַלפָנָא הוּ בּיוּלפָּנֵה. 
12:8	ואִית דַּמבַיָאנָא הוּ בּבוּיָאֵה וַדיָהֵב בַּפשִׁיטוּתָא וַדקָאֵם בּרִשָׁא בַּחפִיטוּתָא ודַמרַחֵם בַּפצִיחוּתָא. 
12:9	ולָא נֵהוֵא נכִיל חוּבּכוּן אֵלָא הוַיתּוּן סָנֵין לבִישָׁתָא ומֵתנַקפִין לטָבָתָא. 
12:10	הוַיתּוּן רָחמִין לַאחַיכּוּן ומַחבִין חַד לחַד הוַיתּוּן מקַדּמִין מיַקרִין חַד לחַד. 
12:11	הוַיתּוּן חפִיטִין ולָא חבַנָנִין הוַיתּוּן רָתחִין בּרוּח הוַיתּוּן פָּלחִין למָרכוּן. 
12:12	הוַיתּוּן חָדֵין בּסַברכוּן הוַיתּוּן מסַיבּרִין אוּלצָנַיכּוּן הוַיתּוּן אַמִינִין בַּצלוּתָא. 
12:13	הוַיתּוּן מֵשׁתַּותּפִין לַסנִיקוּתָא דּקַדִּישֵׁא הוַיתּוּן רָחמִין אַכסנָיֵא. 
12:14	בַּרֵכו לרָדוּפַיכּוּן בַּרֵכו ולָא תּלוּטוּן. 
12:15	חדַו עַם דּחָדֵין וַבכַו עַם דּבָכֵין. 
12:16	ומֵדֵּם דּמֵתרַעֵין אנתּוּן עַל נַפשׁכוּן אָפ עַל אַחַיכּוּן ולָא תֵּתרַעוּן רֵעיָנָא רָמָא אֵלָא קַפו לַאילֵין דּמַכִּיכִין ולָא הוַיתּוּן חַכִּימִין בּרֵעיָן נַפשׁכוּן. 
12:17	ולָא תֵּפרעוּן לאנָשׁ בִּישׁתָּא חלָפ בִּישׁתָּא אֵלָא נֵתבּטֵל לכוּן דּתֵעבּדוּן טָבָתָא קדָם בּנַינָשָׁא כֻּלהוּן. 
12:18	וֵאן מֵשׁכּחָא אַיכ דּמֵן לוָתכוּן עַם כֻּלבַּרנָשׁ שׁלָמָא עבֵדו. 
12:19	ולָא הוַיתּוּן תָּבעִין נַפשׁכוּן חַבִּיבַי אֵלָא הַבו אַתרָא לרוּגזָא כּתִיב הוּ גֵּיר דֵּאן לָא תֵּעבֵּד דִּינָא לנַפשָׁכ אֵנָא אֵעבֵּד דִּינָכ אָמַר אַלָהָא. 
12:20	וֵאן כּפֵן בּעֵלדּבָבָכ אַוכֵּלָיהי וֵאן צהֵא אַשׁקָיהי וֵאן הָלֵין תֵּעבֵּד לֵה גּוּמרֵא דּנוּרָא תּקַבַּר עַל קַרקַפתֵה. 
12:21	לָא תֵּזכֵּיכוּן בִּישׁתָּא אֵלָא זכַאוּה לבִישׁתָּא בּטָבתָא. 
13:1	כֻּל נפֵשׁ לשׁוּלטָנֵא דּרַבּוּתָא תֵּשׁתַּעבַּד לַיתּ גֵּיר שׁוּלטָנָא דּלָא הוָא מֵן אַלָהָא הוּ וַאילֵין שׁוּלטָנֵא דּאִיתַיהוּן מֵן אַלָהָא הוּ פּקִידִין. 
13:2	מַן דּקָאֵם הָכִיל לוּקבַל שׁוּלטָנָא לוּקבַל פּוּקדָּנָא דַּאלָהָא קָאֵם והָלֵין דּקָימִין לוּקבַלהוּן דִּינָא נֵסבוּן. 
13:3	דַּיָנֵא גֵּיר לָא הוַו דֵּחלתָא לַעבָדֵא טָבֵא אֵלָא לבִישֵׁא צָבֵא אַנתּ הָכִיל דּלָא תֵּדחַל מֵן שׁוּלטָנָא עבֵד טָבתָא ותֵשׁבּוּחתָּא תֵּהוֵא לָכ מֵנֵה. 
13:4	משַׁמשָׁנָא הוּ גֵּיר דַּאלָהָא אֵלָא לָכ לטָבָתָא וֵאן בִּישׁתָּא עָבֵד אַנתּ דּחַל לָא הוָא גֵּיר סרִיקָאיִת אַסִיר לסַפסִרָא משַׁמשָׁנָא הוּ גֵּיר דַּאלָהָא ותָבוּעָא דּרוּגזָא לַאילֵין דּעָבדִּין בִּישָׁתָא. 
13:5	ומֵטֻל הָנָא אָלצָא לַן דּנֵשׁתַּעבַּד לָא מֵטֻל רוּגזָא בַּלחוּד אֵלָא אָפ מֵטֻל תּאִרתַּן. 
13:6	מֵטֻל הָנָא אָפ כּסֵפ רִשָׁא יָהבִּין אנתּוּן משַׁמשָׁנֵא אֵנוּן גֵּיר דַּאלָהָא דַּעלַיהֵין דּהָלֵין קָימִין. 
13:7	פּרוּעו הָכִיל לכֻלנָשׁ אַיכ דּמֵתּחִיב לֵה למַן דַּכסֵפ רִשָׁא כּסֵפ רִשָׁא וַלמַן דּמַכסָא מַכסָא וַלמַן דּדֵחלתָא דֵּחלתָא וַלמַן דּאִיקָרָא אִיקָרָא. 
13:8	וַלאנָשׁ מֵדֵּם לָא תּחוּבוּן אֵלָא חַד לחַד למַחָבוּ מַן דּמַחֵב גֵּיר חַברֵה נָמוּסָא מַלִי. 
13:9	וָאפ הָי גֵּיר דֵּאמַר דּלָא תּגוּר ולָא תֵּקטוּל ולָא תֵּגנוּב ולָא תֵּרַג וֵאן אִית פּוּקדָּנָא אחרִנָא בּהָדֵא מֵלתָא מֵשׁתַּלַם דּתֵרחַם לקַרִיבָכ אַיכ נַפשָׁכ. 
13:10	חוּבָּא לקַרִיבֵה בִּישׁתָּא לָא סָעַר מֵטֻל דּחוּבָּא מוּלָיֵה הוּ דּנָמוּסָא. 
13:11	וָאפ הָדֵא דַּעו דּזַבנָא הוּ ושָׁעתָא הי מֵכִּיל דּנֵתּעִיר מֵן שֵׁנתַן הָשָׁא הוּ גֵּיר אֵתקַרַבו לַן חַיַין יַתִּיר מֵן דּכַד הַימֵנן. 
13:12	לִליָא מֵכִּיל עבַר ואִימָמָא קרֵב ננִיח מֵנַן הָכִיל עבָדֵא דּחֵשׁוּכָא ונֵלבַּשׁ זַינֵה דּנוּהרָא. 
13:13	וַאיכ דּבאִימָמָא בֵּאסכִּמָא נהַלֵכ לָא בַּזמָרָא ולָא בּרַוָיוּתָא ולָא בּמַדמכָא טַנפָא ולָא בַּחסָמָא וַבחֵריָנָא. 
13:14	אֵלָא לוּבשׁוּהי למָרַן יֵשׁוּע משִׁיחָא ולָא תּאִצפּוּן דּבֵסרכוּן לַרגִיגָתָא. 
14:1	לַאינָא דֵּין דַּכרִיה בּהַימָנוּתָא הַבו לֵה אִידָא ולָא תֵּהווּן מֵתפַּלגִין בּמַחשׁבָתכוּן. 
14:2	אִית גֵּיר דַּמהַימֵן דּכֻלמֵדֵּם נֵאכוּל ודַכרִיה יַרקָא הוּ אָכֵל. 
14:3	הַו דֵּין דָּאכֵל להַו מַן דּלָא אָכֵל לָא נשׁוּט והַו מַן דּלָא אָכֵל להַו מַן דָּאכֵל לָא נדוּן אַלָהָא גֵּיר קַרבֵה. 
14:4	אַנתּ מַן אַנתּ דּדָאֵן אַנתּ לעַבדָּא דּלָא דִּילָכ דֵּאן קָאֵם למָרֵה קָאֵם וֵאן נָפֵל למָרֵה נָפֵל מקָם הוּ דֵּין קָאֵם מָטֵא גֵּיר בּאִידַי מָרֵה דַּנקִימִיוהי. 
14:5	אִית דּדָאֵן יַומָא מֵן יַומָא ואִית דּדָאֵן כֻּלהוּן יַומָתָא כֻּלנָשׁ דֵּין בּמַדּעָא דּנַפשֵׁה נֵשׁתַּרַר. 
14:6	מַן דּמֵתרַעֵא דּיַומָא למָרֵה מֵתרַעֵא וכֻל דּלָא מֵתרַעֵא דּיַומָא למָרֵה לָא מֵתרַעֵא ודָאכֵל למָרֵה אָכֵל ולַאלָהָא מַודֵּא וַדלָא אָכֵל למָרֵה לָא אָכֵל ומַודֵּא לַאלָהָא. 
14:7	לַיתּ גֵּיר אנָשׁ מֵנַן דַּלנַפשֵׁה חַי ולַיתּ אנָשׁ דַּלנַפשֵׁה מָאֵת. 
14:8	מֵטֻל דֵּאן חָאֵינַן למָרַן חָאֵינַן וֵאן מָיתִּינַן למָרַן הוּ מָיתִּינַן וֵאן חַיִינַן הָכִיל וֵאן מָיתִּינַן דּמָרַן חנַן. 
14:9	מֵטֻל הָנָא אָפ משִׁיחָא מִית וַחיָא וקָם דּהוּ נֵהוֵא מָריָא למִיתֵא וַלחַיֵא. 
14:10	אַנתּ דֵּין מָנָא דָּאֵן אַנתּ לַאחוּכ אַו אָפ אַנתּ למָנָא שָׁאֵט אַנתּ לַאחוּכ כֻּלַן גֵּיר עתִידִינַן לַמקָם קדָם בִּים דַּמשִׁיחָא. 
14:11	אַיכ דַּכתִיב דּחַי אנָא אָמַר מָריָא דּלִי תֵּכּוּפ כֻּל בּרוּכ ולִי נַודֵּא כֻּל לֵשָׁן. 
14:12	מָדֵין כֻּל אנָשׁ מֵנַן פֵּתגָמָא חלָפ נַפשֵׁה יָהֵב לַאלָהָא. 
14:13	לָא מֵכִּיל נדוּן חַד לחַד אֵלָא הָדֵא דּוּנו יַתִּירָאיִת דּתוּקַלתָא לַאחוּכ לָא תּסִים. 
14:14	יָדַע אנָא גֵּיר וַמפָּס אנָא בּמָריָא יֵשׁוּע דּמֵדֵּם דַּמסַיַב מֵן לוָתֵה לַיתּ אֵלָא לַאינָא דּרָנֵא עַל מֵדֵּם דַּטמַא להַו הוּ בַּלחוּד טמַא. 
14:15	אֵן דֵּין מֵטֻל מֵאכוּלתָּא מעִיק אַנתּ לַאחוּכ לָא הוָא בּחוּבָּא מהַלֵכ אַנתּ לָא תַּובֵּד בּמֵאכוּלתָּכ להַו דּמֵטֻלָתֵה מִית משִׁיחָא. 
14:16	ולָא תֵּתגַּדַּפ טָבתַן. 
14:17	מַלכּוּתֵה גֵּיר דַּאלָהָא לָא הוָת מֵאכלָא ומַשׁתּיָא אֵלָא כּאִנוּתָא וַשׁלָמָא וחַדוּתָא בּרוּחָא דּקוּדשָׁא. 
14:18	מַן דַּבהָלֵין גֵּיר משַׁמֵשׁ לַמשִׁיחָא שָׁפַר לַאלָהָא וַקדָם בּנַינָשָׁא בּקֵא. 
14:19	הָשָׁא בָּתַר שׁלָמָא נֵרהַט ובָתַר בֵּניָנָא חַד דּחַד. 
14:20	ולָא מֵטֻל מֵאכוּלתָּא נֵשׁרֵא עבָדֵא דַּאלָהָא כֻּלמֵדֵּם גֵּיר דּכֵא הו אֵלָא בִּישׁ הוּ לבַרנָשָׁא דַּבתוּקַלתָא אָכֵל. 
14:21	שַׁפִּיר הוּ דּלָא נֵאכוּל בֵּסרָא ולָא נֵשׁתֵּא חַמרָא ולָא מֵדֵּם דּמֵתּתּקֵל בֵּה אַחוּן. 
14:22	אַנתּ דּאִית בָּכ הַימָנוּתָא בּנַפשָׁכ אַחוּדֵיה קדָם אַלָהָא טוּבַוהי למַן דּלָא דָּן נַפשֵׁה בּמֵדֵּם דַּפרַשׁ. 
14:23	אַינָא גֵּיר דּמֵתפַּלַג וָאכֵל אֵתחַיַב לֵה מֵטֻל דּלַו בּהַימָנוּתָא כֻּל מֵדֵּם גֵּיר דּלָא הוָא מֵן הַימָנוּתָא חטִיתָא הוּ. 
15:1	חַיָבִינַן הָכִיל חנַן חַילתָנֵא דּכוּרהָנָא דַּמחִילֵא נֵשׁקוּל ולָא לנַפשַׁן נֵשׁפַּר. 
15:2	אֵלָא אנָשׁ מֵנַן לקַרִיבֵה נֵשׁפַּר בּטָבָתָא אַיכ דַּלבֵניָנָא. 
15:3	מֵטֻל דָּאפ משִׁיחָא לָא הוָא לנַפשֵׁה שׁפַר אֵלָא אַיכ דַּכתִיב דּחֵסדָּא דַּמחַסדָנַיכּ נפַל עלַי. 
15:4	כֻּל מֵדֵּם גֵּיר דּמֵן קדִים אֵתכּתֵב ליוּלפָּנָא הוּ דִּילַן אֵתכּתֵב דּבַמסַיבּרָנוּתָא וַבבוּיָאָא דַּכתָבֵא סַברָא נֵהוֵא לַן. 
15:5	אַלָהָא דֵּין דַּמסַיבּרָנוּתָא וַדבוּיָאָא נֵתֵּל לכוּן דּשַׁויוּתָא תֵּתחַשׁבוּן חַד עַל חַד בּיֵשׁוּע משִׁיחָא. 
15:6	דַּבחַד רֵעיָן וַבחַד פּוּם תּשַׁבּחוּן לַאלָהָא אַבוּהי דּמָרַן יֵשׁוּע משִׁיחָא. 
15:7	מֵטֻל הָדֵא הוַו מקַרבִין וטָענִין לַחדָדֵא אַיכַּנָא דָּאפ משִׁיחָא קַרֵבכוּן לתֵשׁבּוּחתֵּה דַּאלָהָא. 
15:8	אָמַר אנָא דֵּין דּיֵשׁוּע משִׁיחָא שַׁמֵשׁ גּזוּרתָּא חלָפ שׁרָרֵה דַּאלָהָא אַיכַּנָא דּנַשַׁר מוּלכָּנָא דַּאבָהָתָא. 
15:9	ועַממֵא נשַׁבּחוּן לַאלָהָא חלָפ רַחמֵא דַּהוַו עלַיהוּן אַיכ דַּכתִיב דַּאודֵּא לָכ בּעַממֵא ולַשׁמָכ אֵזַמַר. 
15:10	ותוּב אֵמַר אֵתבַּסמו עַממֵא עַם עַמֵה. 
15:11	ותוּב אֵמַר שַׁבַּחו למָריָא כֻּלכוּן עַממֵא שַׁבּחָיהי כֻּלהֵין אֵמוָתָא. 
15:12	ותוּב אֵשַׁעיָא אֵמַר דּנֵהוֵא עֵקָרָא לאִישַׁי ומַן דַּנקוּם נֵהוֵא רִשָׁא לעַממֵא וַעלַוהי נסַבּרוּן עַממֵא. 
15:13	אַלָהָא דֵּין דּסַברָא נֵמלֵיכוּן כֻּלָה חַדוּתָא וַשׁלָמָא בּהַימָנוּתָא דּתֵתיַתּרוּן בּסַברֵה בּחַילָא דּרוּחָא דּקוּדשָׁא. 
15:14	מפָּס אנָא דֵּין אָפ אֵנָא עלַיכּוּן אַחַי דָּאפ אַנתּוּן מלֵין אנתּוּן הוּ טָבתָא וַמשַׁמלֵיתּוּן בּכֻלָה יִדַעתָא ומֵשׁכּחִין אנתּוּן אָפ לַאחרָנֵא למַרתָּיוּ. 
15:15	קַלִיל דֵּין מַרָחָאיִת כֵּתבֵּת לכוּן אַחַי אַיכַּנָא דַּאעהֵדכוּן בּטַיבּוּתָא דֵּאתיַהבַּת לִי מֵן אַלָהָא. 
15:16	דֵּאהוֵא משַׁמשָׁנָא ליֵשׁוּע משִׁיחָא בּעַממֵא וֵאפלוּח לֵאוַנגֵּלִיָון דַּאלָהָא דּנֵהוֵא קוּרבָּנָא דּעַממֵא מקַבַּל וַמקַדַּשׁ בּרוּחָא דּקוּדשָׁא. 
15:17	אִית לִי הָכִיל שׁוּבהָרָא בּיֵשׁוּע משִׁיחָא לוָת אַלָהָא. 
15:18	לָא גֵּיר מַמרַח אנָא דּאִמַר מֵדֵּם דּלָא סעַר בּאִידַי משִׁיחָא למַשׁמעָא דּעַממֵא בּמֵלתָא ובַעבָדֵא. 
15:19	בּחַילָא דָּאתוָתָא וַדּתֵדמרָתָא וַבחַילָא דּרוּחֵה דַּאלָהָא אַיכַּנָא דּמֵן אוּרִשׁלֵם אֵתכּרֵכ עדַמָא לאִלוּרִיקָון וֵאמַלֵא סבַרתֵה דַּמשִׁיחָא. 
15:20	כַּד מֵתחַפַּט אנָא אֵסַבַּר לָא כַּר דֵּאתקרִי שׁמֵה דַּמשִׁיחָא דּלָא אֵבנֵא עַל שֵׁתֵאסתָּא נוּכרָיתָּא. 
15:21	אֵלָא אַיכַּנָא דַּכתִיב דַּאילֵין דּלָא אֵתֵאמַר להוּן עלַוהי נֵחזוּנֵה וַאילֵין דּלָא שׁמַעו נֵתּטפִּיסוּן. 
15:22	מֵטֻל הָנָא אֵתּתַּכסֵת זַבנִין סַגִּיָאן דּאִתֵא לוָתכוּן. 
15:23	הָשָׁא דֵּין מֵטֻל דּדוּכָּא לַיתּ לִי בּהָלֵין אַתרַוָתָא וַסוֵא הוִית מֵן קדָם שׁנַיָא סַגִּיָאתָא דּאִתֵא לוָתכוּן. 
15:24	מָא דָּאזֵל אנָא לַאספַּנִיַא מסַבַּר אנָא דּאִתֵא וֵאחזֵיכוּן וַאנתּוּן תּלַווּנָני לתַמָן מָא דּקַלִיל מֵן סַגִּי אֵתבַּסמֵת בַּחזָתכוּן. 
15:25	הָשָׁא דֵּין אָזֵל אנָא לֻאורִשׁלֵם דֵּאשַׁמֵשׁ לקַדִּישֵׁא. 
15:26	צבַו גֵּיר הָלֵין דַּבמַקֵדָונִיַא ובַאכַאִיַא דּשַׁותָּפוּתָא תֵּהוֵא להוּן עַם מֵסכִּנֵא קַדִּישֵׁא דּאִית בֻּאורִשׁלֵם. 
15:27	צבַו מֵטֻל דָּאפ חַיָבִין להוּן אֵן גֵּיר בַּדרוּח אֵשׁתַּותַּפו עַמהוּן עַממֵא חַיָבִין אֵנוּן דָּאפ בּדַבסַר נשַׁמשׁוּן אֵנוּן. 
15:28	הָדֵא הָכִיל מָא דּגַמרֵת וחַתּמֵת להוּן אָדשָׁא הָנָא עָבַר אנָא עלַיכּוּן לַאספַּנִיַא. 
15:29	יָדַע אנָא דֵּין דֵּאמַתי דָּאתֵא אנָא לוָתכוּן בּמוּלָיָא הוּ דּבוּרכּתָא דֵּאוַנגֵּלִיָון דַּמשִׁיחָא אָתֵא אנָא. 
15:30	בָּעֵא אנָא דֵּין מֵנכוּן אַחַי בּמָרַן יֵשׁוּע משִׁיחָא וַבחוּבָּא דּרוּחָא דּתֵעמלוּן עַמי בַּצלוּתָא דַּחלָפַי לוָת אַלָהָא. 
15:31	דֵּאתפַּצֵא מֵן אַילֵין דּלָא מֵתּטפִּיסִין דּבִיהוּד ותֵשׁמֵשׁתָּא דּמַובֵּל אנָא לקַדִּישֵׁא דּבֻאורִשׁלֵם תֵּתקַבַּל שַׁפִּיר. 
15:32	ואִתֵא לוָתכוּן בּחַדוּתָא בּצֵביָנֵה דַּאלָהָא וֵאתּתּנִיח עַמכוּן. 
15:33	אַלָהָא דֵּין דַּשׁלָמָא נֵהוֵא עַם כֻּלכוּן אַמִין. 
16:1	מַגעֵל אנָא לכוּן דֵּין לפוּבאִ חָתַן דּאִיתֵיה משַׁמשָׁנִיתָא דּעִדּתָּא דּקֵנכרֵאוָס. 
16:2	דַּתקַבּלוּנָה בּמָרַן אַיכ דּזָדֵק לקַדִּישֵׁא וַבכֻל צבוּ דּבָעיָא מֵנכוּן תּקוּמוּן לָה מֵטֻל דָּאפ הִי קָיוּמתָּא הוָת לסַגִּיֵאא אָפ לִי. 
16:3	שַׁאלו בַּשׁלָמָא דַּפּרִיסקֵלַא ודַאקֵלַס פָּלחֵא דּעַמי בּיֵשׁוּע משִׁיחָא. 
16:4	דּהֵנוּן הָלֵין חלָפ נַפשׁי צַורַיהוּן יַהבו ולָא הוָא אֵנָא בַּלחוּדַי מַודֵּא אנָא להוּן אֵלָא אָפ כֻּלהֵין עִדָתָא דּעַממֵא. 
16:5	והַבו שׁלָמָא לעִדּתָּא דּאִית בּבַיתּהוּן שַׁאלו בַּשׁלָמָא דֵּאפֵּנֵטָוס חַבִּיבי אַינָא דּאִיתַוהי רִשִׁיתָא דַּאכַאִיַא בַּמשִׁיחָא. 
16:6	שַׁאלו בַּשׁלָמָא דּמַרִיַא אַידָא דּסַגִּי לֵאיַת בּכוּן. 
16:7	שַׁאלו בַּשׁלָמָא דַּאנדּרָונִיקָוס וַדיוּנִיַא אחיָנַי דַּהוַו שׁבַיָא עַמי וִידִיעִין אֵנוּן בַּשׁלִיחֵא ובַמשִׁיחָא קדָמַי הוַו. 
16:8	שַׁאלו בַּשׁלָמָא דַּאמפּלִיָוס חַבִּיבי בּמָרַן. 
16:9	שַׁאלו בַּשׁלָמָא דֻּאורבַנָוס פָּלחָא דּעַמַן בַּמשִׁיחָא ודֵאסטַכוּס חַבִּיבי. 
16:10	שַׁאלו בַּשׁלָמָא דַּאפֵּלאִ גַּביָא בּמָרַן שַׁאלו בַּשׁלָמָא דַּבנַי בַּיתֵּה דַּארִסטָבוּלָוס. 
16:11	שַׁאלו בַּשׁלָמָא דּהֵרָודִיָון אחיָני שַׁאלו בַּשׁלָמָא דַּבנַי בַּיתֵּה דּנַרקִסָוס אַילֵין דּאִיתַיהוּן בּמָרַן. 
16:12	שַׁאלו בַּשׁלָמָא דַּטרוּפֵנַא ודַטרוּפָסַא דּלאִיֵין בּמָרַן שַׁאלו בַּשׁלָמָא דּפֵּרסִס חַבִּיבתּי אַידָא דּסַגִּי לֵאיַת בּמָרַן. 
16:13	שַׁאלו בַּשׁלָמָא דּרוּפָס גַּביָא בּמָרַן ודֵאמֵה דִּילֵה ודִילי. 
16:14	שַׁאלו בַּשׁלָמָא דַּאסוּנקרִטָוס ודַפלֵגָון וַדהֵרמַא וַדפַּטרָבַא וַדהֵרמאִ ודַאחֵא דּעַמהוּן. 
16:15	שַׁאלו בַּשׁלָמָא דּפִילָלָגָוס וַדיוּלִיַא וַדנאִרָוס וַדחָתֵה ודָאלוּמפַּא וַדכֻלהוּן קַדִּישֵׁא דּעַמהוּן. 
16:16	שַׁאלו בַּשׁלָמָא חַד דּחַד בּנוּשַׁקתָּא קַדִּישׁתָּא שָׁאלָן בַּשׁלָמכוּן כֻּלהֵין עִדָתֵה דַּמשִׁיחָא. 
16:17	בָּעֵנָא דֵּין מֵנכוּן אַחַי דּתֵזדַּהרוּן מֵן אַילֵין דּפָלַגוָתָא ומַכשׁוּלֵא עָבדִּין לבַר מֵן יוּלפָּנָא דַּאנתּוּן יִלֵפתּוּן דּתֵתרַחקוּן לכוּן מֵנהוּן. 
16:18	אַילֵין גֵּיר דּהָכַנָא אֵנוּן לָא משַׁמשִׁין למָרַן יֵשׁוּע משִׁיחָא אֵלָא לכַרסהוּן וַבמֵלֵא בַּסִימָתָא וַבבוּרכָּתָא מַטעֵין לֵבַּוָתָא דַּפשִׁיטֵא. 
16:19	מֵשׁתַּמעָנוּתכוּן דֵּין דִּילכוּן לכֻל בַּרנָשׁ אֵתיַדעַת חָדֵא אנָא הָכִיל בּכוּן וצָבֵא אנָא דּתֵהווּן חַכִּימִין לטָבָתָא ותַמִימִין לבִישָׁתָא. 
16:20	אַלָהָא דֵּין דַּשׁלָמָא נֵשׁחקִיוהי בַּעגַל לסָטָנָא תּחֵית רֵגלַיכּוּן טַיבּוּתֵה דּמָרַן יֵשׁוּע משִׁיחָא תֵּהוֵא עַמכוּן. 
16:21	שָׁאלִין בַּשׁלָמכוּן טִימָתֵאָוס פָּלחָא דּעַמי ולוּקִיָוס ואִיַסָון וסָוסִיפַּטרָוס אחיָנַי. 
16:22	שָׁאֵל אנָא בַּשׁלָמכוּן אֵנָא טֵרטִיָוס דּכֵתבֵּת אֵגַּרתָּא בּמָרַן. 
16:23	שָׁאֵל בַּשׁלָמכוּן גַּאִיָוס מקַבּלָני וַדכֻלָה עִדּתָּא שָׁאֵל בַּשׁלָמכוּן אֵרַסטָוס רַבַּיתָּא דַּמדִינתָּא וקוַּארטָוס אַחָא. 
16:24	לַאלָהָא דֵּין הַו דּמֵשׁכַּח דַּנשַׁרַרכוּן בֵּאוַנגֵּלִיָון דִּילי הַו דֵּאתכּרֵז עַל יֵשׁוּע משִׁיחָא בּגֵליָנָא דּארָזָא דּמֵן זַבנַי עָלמֵא מכַסַי הוָא. 
16:25	אֵתגּלִי דֵּין בּזַבנָא הָנָא בּיַד כּתָבֵא דַּנבִיֵא וַבפוּקדָּנֵה דַּאלָהָא דַּלעָלַם אֵתִידַע לכֻלהוּן עַממֵא למַשׁמעָא דּהַימָנוּתָא. 
16:26	דּהוּיוּ חַכִּימָא בַּלחוּדַוהי שׁוּבחָא בּיַד יֵשׁוּע משִׁיחָא לעָלַמעָלמִין אַמִין. 
16:27	טַיבּוּתֵה דּמָרַן יֵשׁוּע משִׁיחָא עַם כֻּלכוּן אַמִין. 
 