 
I Thessalonians 
1:1	פַּולָוס וסִלוַנָוס וטִימָתֵאָס לעִדּתָּא דּתֵסַלָונִיקָיֵא דּבַאלָהָא אַבָא וַבמָרַן יֵשׁוּע משִׁיחָא טַיבּוּתָא עַמכוּן וַשׁלָמָא. 
1:2	מַודֵּינַן לַאלָהָא בּכֻלזבַן עַל כֻּלכוּן ומֵתּדַּכרִינַן לכוּן בַּצלַוָתַן אַמִינָאיִת. 
1:3	ועָהדִּינַן קדָם אַלָהָא אַבָא עבָדֵא דּהַימָנוּתכוּן ועַמלָא דּחוּבּכוּן וַמסַיבּרָנוּתָא דּסַברכוּן דַּבמָרַן יֵשׁוּע משִׁיחָא. 
1:4	יָדעִינַן גֵּיר גַּביוּתכוּן אַחַי חַבִּיבַוהי דַּאלָהָא. 
1:5	מֵטֻל דַּמסַבּרָנוּתַן לָא הוָא בּמֵלֵא בַּלחוּד הוָת לוָתכוּן אֵלָא אָפ בּחַילָא וַברוּחָא דּקוּדשָׁא ובַפּיָסָא שַׁרִירָא אָפ אַנתּוּן יָדעִין אנתּוּן אַיכַּנָא הוַין בַּינָתכוּן מֵטֻלָתכוּן. 
1:6	וַאנתּוּן בַּן אֵתּדַּמִיתּוּן וַבמָרַן דּקַבֵּלתּוּן מֵלתָא בֻּאולצָנָא רַבָּא וַבחַדוּתָא דּרוּחָא דּקוּדשָׁא. 
1:7	וַהוַיתּוּן דּמוּתָא לכֻלהוּן מהַימנֵא דּאִית בּמַקֵדוָנִיַא ובַאכַאִיַא. 
1:8	מֵנכוּן גֵּיר אֵשׁתַּמעַת מֵלתֵה דּמָרַן לָא בַּלחוּד בּמַקֵדוָנִיַא ובַאכַאִיַא אֵלָא בּכֻל אַתַר הַימָנוּתכוּן דּבַאלָהָא אֵשׁתַּמעַת אַיכַּנָא דּלָא נֵסתּנֵק דּנאִמַר עלַיכּוּן מֵדֵּם. 
1:9	הֵנוּן גֵּיר מֵשׁתַּעֵין אַינָא מַעלָנָא הוָא לַן לוָתכוּן וַאיכַּנָא אֵתפּנִיתּוּן לוָת אַלָהָא מֵן דֵּחלַת פּתַכרֵא דּתֵפלחוּן לַאלָהָא חַיָא ושַׁרִירָא. 
1:10	כַּד מסַכֵּיתּוּן לַברֵה מֵן שׁמַיָא ליֵשׁוּע הַו דַּאקִים מֵן בֵּית מִיתֵא דּהוּ מפַצֵא לַן מֵן רוּגזָא דָּאתֵא. 
2:1	וַאנתּוּן יָדעִין אנתּוּן אַחַי דּמַעלָנַן דַּלוָתכוּן לָא הוָא סרִיקָאיִת הוָא. 
2:2	אֵלָא לוּקדַם חַשׁנַן וֵאצטַעַרנַן אַיכ דּיָדעִיתּוּן בּפִילִיפָּוס והָידֵּין בַּאגוּנָא רַבָּא מַלֵלן עַמכוּן בּפַּרֵהסִיַא דַּאלָהַן סבַרתֵה דַּמשִׁיחָא. 
2:3	בּוּיָאַן גֵּיר לָא הוָא מֵן טָעיוּתָא אָפלָא מֵן טַנפוּתָא אָפלָא בּנֵכלָא. 
2:4	אֵלָא אַיכ מָא דַּבקֵינַן לַאלָהָא דּתֵתהַימַן סבַרתֵה הָכַנָא ממַללִינַן לָא אַיכ דּלַבנַי אנָשָׁא נֵשׁפַּר אֵלָא לַאלָהָא הַו דּבָקֵא לֵבַּוָתַן. 
2:5	אָפלָא גֵּיר מֵמתוּם אֵתחַשַׁחן בּמַמללָא שַׁדָּלָא אַיכ דּיָדעִין אנתּוּן ולָא בּעֵלתָא דּיַענוּתָא אַלָהָא סָהֵד. 
2:6	ולָא בּעַין שׁוּבחָא מֵן בּנַינָשָׁא לָא מֵנכוּן ולָא מֵן אחרָנֵא כַּד מֵשׁכּחִין הוַין יַקִירֵא למֵהוָא אַיכ שׁלִיחֵא דַּמשִׁיחָא. 
2:7	אֵלָא הוַין בַּינָתכוּן מַכִּיכֵא וַאיכ מרַבּיָנִיתָא דַּמחַבּבָא בּנֵיה. 
2:8	הָכַנָא אָפ חנַן מחַבּבִינַן וַמסַוחִינַן למֵתַּל לכוּן לָא בַּלחוּד סבַרתֵה דַּאלָהָא אֵלָא אָפ נַפשַׁן מֵטֻל דּחַבִּיבַין אנתּוּן. 
2:9	עָהדִּין אנתּוּן גֵּיר אַחַין דּלָאֵין הוַין ועָמלִין בַּעבָד אִידַין בּלִליָא ובאִימָמָא דּעַל חַד מֵנכוּן לָא נאִקַר. 
2:10	אַנתּוּן סָהדִּין וַאלָהָא אַיכַּנָא אַכרֵזן לכוּן סבַרתֵה דַּאלָהָא דַּכיָאיִת וכאִנָאִית וַדלָא רֵשׁיָן הוַין לוָת כֻּלהוּן מהַימנֵא. 
2:11	אַיכַּנָא דּיָדעִין אנתּוּן דּמֵן חַד חַד מֵנכוּן אַיכ אַבָא מֵן בּנַוהי בָּעֵין הוַין ומָלֵין הוַין בּלֵבּכוּן וַמסַהדִינַן לכוּן. 
2:12	דַּתהַלכוּן אַיכ דּיָאֵא לַאלָהָא הַו דַּקרָכוּן למַלכּוּתֵה וַלשׁוּבחֵה. 
2:13	מֵטֻל הָנָא אָפ חנַן מַודֵּינַן אַמִינָאיִת לַאלָהָא דּמֵלתָא דַּאלָהָא דּקַבֵּלתּוּן מֵנַן לָא הוָא אַיכ מֵלתָא דַּבנַינָשָׁא קַבֵּלתּוּנָה אֵלָא אַיכַּנָא דּאִיתֵיה שַׁרִירָאיִת מֵלתָא דַּאלָהָא והִי בַּעבָדָא מֵסתַּערָא בּכוּן בַּאילֵין דַּמהַימנִין. 
2:14	אַנתּוּן דֵּין אַחַי אֵתּדַּמִיתּוּן לעִדָתָא דַּאלָהָא דּבִיהוּד הָלֵין דַּביֵשׁוּע משִׁיחָא דּהָכַן סַיבַּרתּוּן אָפ אַנתּוּן מֵן בּנַי שַׁרבַּתכוּן אַיכַּנָא דָּאפ הֵנוּן מֵן יִהוּדָיֵא. 
2:15	הָנוּן דַּלמָרַן יֵשׁוּע משִׁיחָא קטַלו ולַנבִיֵא דּמֵנהוּן ולַן רדַפו ולַאלָהָא לָא שָׁפרִין וַעבִידִין סַקוּבלָא לכֻלהוּן בּנַי אנָשָׁא. 
2:16	דּכָלֵין לַן דַּנמַלֵל עַם עַממֵא דּנִחוּן לַמשַׁלָמוּ חטָהַיהוּן בּכֻלזבַן מַטִי דֵּין עלַיהוּן רוּגזָא עדַמָא לחַרתָא. 
2:17	חנַן דֵּין אַחַין הוַין יַתמֵא מֵנכוּן זַבנָא דּשָׁעתָא בַּאפַּין ולָא בּלֵבַּן ויַתִּירָאיִת אֵתחַפַּטן למֵחזָא אַפַּיכּוּן בּחוּבָּא סַגִּיָאא. 
2:18	וַצבַין דּנאִתֵא לוָתכוּן אֵנָא פַּולָוס חדָא זבַן ותַרתֵּין ועַוכַני סָטָנָא. 
2:19	אַינַו גֵּיר סַברַן וחַדוּתַן וַכלִילָא דּשׁוּבהָרַן אֵלָא אֵן אַנתּוּן קדָם מָרַן יֵשׁוּע בּמֵאתִיתֵה. 
2:20	אַנתּוּן אֵנוּן גֵּיר תֵּשׁבּוּחתַּן וחַדוּתַן. 
3:1	ומֵטֻל דּלָא חַמסֵנן צבַין לַמפָשׁ בַּאתִנֵוס בַּלחוּדַין. 
3:2	וַנשַׁדַּר לוָתכוּן לטִימָתֵאָוס אַחוּן וַמשַׁמשָׁנָא דַּאלָהָא וַמעַדּרָנַן בַּסבַרתֵה דַּמשִׁיחָא דַּנשַׁרַרכוּן ונֵבעֵא מֵנכוּן עַל הַימָנוּתכוּן. 
3:3	דּלָא אנָשׁ מֵנכוּן תֵּתקַטַע לֵה בֻּאולצָנֵא הָלֵין אַנתּוּן גֵּיר יָדעִין אנתּוּן דַּלהָדֵא הוּ סִימִינַן. 
3:4	אָפ כַּד לוָתכוּן הוַין גֵּיר קַדֵּמן אֵמַרן לכוּן דַּעתִידִינַן למֵתֵאלָצוּ אַיכַּנָא דּיָדעִין אנתּוּן דַּהוָא. 
3:5	מֵטֻל הָנָא אָפ אֵנָא לָא חַמסנֵת עדַמָא דּשַׁדּרֵת דֵּאדַּע הַימָנוּתכוּן דּדַלמָא ננַסֵיכוּן מנַסיָנָא ונֵהוֵא עַמלַן סרִיקָא. 
3:6	הָשָׁא דֵּין מֵן דֵּאתָא לוָתַן טִימָתֵאָוס מֵן צֵאדַיכּוּן וסַברַן עַל הַימָנוּתכוּן ועַל חוּבּכוּן ודאִית לוָתכוּן עוּהדָּנַן טָבָא בּכֻל עֵדָּן וַסוֵין אנתּוּן למֵחזיַן אַיכַּנָא דָּאפ חנַן לכוּן. 
3:7	מֵטֻל הָנָא אֵתבַּיַאן בּכוּן אַחַין עַל כֻּלהֵין עָקָתַן וּאולצָנַין מֵטֻל הַימָנוּתכוּן. 
3:8	והָשָׁא הוּ חַיִינַן אֵן אַנתּוּן תֵּתקַימוּן בּמָרַן. 
3:9	אַידָא גֵּיר תַּודִּיתָא מֵשׁכּחִינַן למֵפרַע חלָפַיכּוּן לַאלָהָא עַל כֻּל חַדוּתָא דּחָדֵינַן מֵטֻלָתכוּן. 
3:10	אֵלָא דַּקדָם אַלָהָא יַתִּירָאיִת נֵתכַּשַׁפ בּלִליָא ובאִימָמָא דּנֵחזֵא אַפַּיכּוּן ונֵגמוּר מָא דּחַסִירָא הַימָנוּתכוּן. 
3:11	הוּ דֵּין אַלָהָא אַבוּן ומָרַן יֵשׁוּע משִׁיחָא נֵתרוּץ אוּרחַן לוָתכוּן. 
3:12	ונַסגֵּא וַניַתַּר חוּבּכוּן דּחַד לוָת חַד ודַלוָת כֻּלנָשׁ אַיכַּנָא דַּחנַן מַחבִינַן לכוּן. 
3:13	וַנקַיֵם לֵבַּוָתכוּן דּלָא רֵשׁיָן בּקַדִּישׁוּתָא קדָם אַלָהָא אַבוּן בּמֵאתִיתֵה דּמָרַן יֵשׁוּע משִׁיחָא דּעַם כֻּלהוּן קַדִּישַׁוהי. 
4:1	מֵכִּיל אַחַי בָּעֵינַן מֵנכוּן ומֵתכַּשׁפִינַן לכוּן בּמָרַן יֵשׁוּע דַּאיכ דּקַבֵּלתּוּן מֵנַן אַיכַּן וָלֵא לכוּן דַּתהַלכוּן ותֵשׁפּרוּן לַאלָהָא דּיַתִּירָאיִת תַּוספוּן. 
4:2	יָדעִין אנתּוּן גֵּיר אַילֵין פּוּקדָּנֵא יַהבן לכוּן בּמָרַן יֵשׁוּע. 
4:3	הָנַו גֵּיר צֵביָנֵה דַּאלָהָא קַדִּישׁוּתכוּן וַדתֵהווּן פַּרִיקִין מֵן כֻּל זָניוּתָא. 
4:4	ונֵהוֵא יָדַע אנָשׁ אנָשׁ מֵנכוּן למֵקנָא מָאנֵה בּקַדִּישׁוּתָא ובאִיקָרָא. 
4:5	ולָא בּחַשֵׁא דּרֵגּתָא אַיכ שַׁרכָּא דּעַממֵא הָנוּן דּלָא יָדעִין לַאלָהָא. 
4:6	ולָא תֵּהווּן משִׁיחִין למֵעבַּר וַלמֵעלַב אנָשׁ לַאחוּהי בּהָדֵא צבוּתָא מֵטֻל דּמָרַן הוּ תָּבוּעָא עַל הָלֵין כֻּלהֵין אַיכַּנָא דָּאפ מֵן קדָם זַבנָא אֵמַרן לכוּן וסַהֵדן. 
4:7	לָא גֵּיר קרָכוּן אַלָהָא לטַנפּוּתָא אֵלָא לקַדִּישׁוּתָא. 
4:8	מֵכִּיל מַן דּטָלֵם לָא הוָא לבַרנָשָׁא טָלֵם אֵלָא לַאלָהָא הַו דּיַהב בּכוּן רוּחֵה קַדִּישׁתָּא. 
4:9	עַל חוּבָּא דֵּין דַּאחֵא לָא סנִיקִיתּוּן למֵכתַּב לכוּן אַנתּוּן גֵּיר קנוּמכוּן מַלפֵא אנתּוּן דַּאלָהָא דּתַחבוּן חַד לחַד. 
4:10	אָפ עָבדִּין אנתּוּן הָכַנָא לכֻלהוּן אַחֵא דַּבכֻלָה מַקֵדָונִיַא בָּעֵא אנָא דֵּין מֵנכוּן אַחַי דּתֵתיַתּרוּן. 
4:11	ותֵתחַפּטוּן דּתֵהווּן שׁלֵין וַענֵין בּסוּערָנַיכּוּן וַהוַיתּוּן פָּלחִין בּאִידַיכּוּן אַיכַּנָא דּפַקֵדנָכוּן. 
4:12	דּתֵהווּן מהַלכִין בֵּאסכִּמָא לוָת בַּרָיֵא ועַל אנָשׁ לָא תֵּסתַּנקוּן. 
4:13	צָבֵא אנָא דֵּין דּתֵדּעוּן אַחַי דּעַל אַילֵין דּדָמכִּין לָא תֵּהוֵא כָּריָא לכוּן אַיכ שַׁרכָּא דּאנָשָׁא דּסַברָא לַיתּ להוּן. 
4:14	אֵן גֵּיר מהַימנִינַן דּיֵשׁוּע מִית וקָם הָכַנָא אָפ אַלָהָא לַאילֵין דַּדמֵכו בּיֵשׁוּע מַיתֵּא עַמֵה. 
4:15	הָדֵא דֵּין אָמרִינַן לכוּן בּמֵלתֵה דּמָרַן דַּחנַן אַילֵין דּמֵשׁתַּחרִינַן בּמֵאתִיתֵה דּמָרַן דּחַיִינַן לָא נַדרֵכ לַאילֵין דַּדמֵכו. 
4:16	מֵטֻל דּהוּ מָרַן בּפוּקדָּנָא וַבקָלָא דּרִישׁ מַלַאכֵא וַבקַרנָא דַּאלָהָא נָחֵת מֵן שׁמַיָא ומִיתֵא דּבַמשִׁיחָא נקוּמוּן לוּקדַם. 
4:17	והָידֵּין חנַן אַילֵין דּמֵשׁתַּחרִינַן דּחַיִינַן נֵתחטֵפ עַמהוּן אַכחדָא בַּענָנֵא לֻאורעֵה דּמָרַן בָּאאַר והָכַנָא בּכֻלזבַן עַם מָרַן נֵהוֵא. 
4:18	הוַו הָכִיל מבַיאִין חַד לחַד בּמֵלֵא הָלֵין. 
5:1	עַל זַבנֵא דֵּין ועֵדָּנֵא אַחַי לָא סנִיקִיתּוּן למֵכתַּב לכוּן. 
5:2	אַנתּוּן גֵּיר שַׁרִירָאיִת יָדעִין אנתּוּן דּיַומֵה דּמָרַן אַיכ גַּנָבָא בּלִליָא הָכַנָא אָתֵא. 
5:3	כַּד נאִמרוּן דַּשׁלָמָא הו ושַׁינָא והָידֵּין מֵנשֵׁליָא נקוּם עלַיהוּן אַבדָּנָא אַיכ חֵבלֵא עַל בַּטנתָא ולָא נַמדוּן. 
5:4	אַנתּוּן דֵּין אַחַי לָא הוַיתּוּן בּחֵשׁוּכָא דּהַו יַומָא אַיכ גַּנָבָא נַדרֵככוּן. 
5:5	כֻּלכוּן גֵּיר בּנַי נוּהרָא אַנתּוּן וַבנַי אִימָמָא ולָא הוַיתּוּן בּנַי לִליָא ולָא בּנַי חֵשׁוּכָא. 
5:6	לָא נֵדמַכ הָכִיל אַיכ שַׁרכָּא אֵלָא הוַין עִירִין וַמהַונִין. 
5:7	אַילֵין גֵּיר דּדָמכִּין בּלִליָא הו דָּמכִּין וַאילֵין דּרָוֵין בּלִליָא הו רָוֵין. 
5:8	חנַן דֵּין דַּבנַי אִימָמָא חנַן הוַין עִירִין בּרֵעיָנַן וַלבִישִׁין שֵׁריָנָא דּהַימָנוּתָא וַדחוּבָּא וַנסִים סַנוַרתָּא דּסַברָא דּחַיֵא. 
5:9	מֵטֻל דּלָא סָמַן אַלָהָא לרוּגזָא אֵלָא לקֵניָנָא דּחַיֵא בּמָרַן יֵשׁוּע משִׁיחָא. 
5:10	הַו דּמִית עַל אַפַּין דֵּאן עִירִינַן וֵאן דַּמכִּינַן אַכחדָא עַמֵה נִחֵא. 
5:11	מֵטֻל הָנָא בַּיַאו חַד לחַד ובַנַו חַד לחַד אַיכַּנָא דָּאפ עָבדִּיתּוּן. 
5:12	בָּעֵינַן דֵּין מֵנכוּן אַחַי דַּהוַיתּוּן יָדעִין לַאילֵין דּלָאֵין בּכוּן וקָימִין בַּאפַּיכּוּן בּמָרַן ומַלפִין לכוּן. 
5:13	דַּהוַו חשִׁיבִין לכוּן בּחוּבָּא יַתִּירָא ומֵטֻל עבָדהוּן אֵשׁתַּינו עַמהוּן. 
5:14	בָּעֵינַן דֵּין מֵנכוּן אַחַי רדַו למַסכּלָנֵא ולַבֵּבו לַזעוּרַי נַפשָׁא וסַבו טַענָא דַּמחִילֵא וַאגַּרו רוּחכוּן לוָת כֻּלנָשׁ. 
5:15	וֵאזדַּהרו דַּלמָא אנָשׁ מֵנכוּן בִּישׁתָּא חלָפ בִּישׁתָּא נֵפרוּע אֵלָא בּכֻלזבַן הַרטו בָּתַר טָבָתָא לוָת חדָדֵא וַלוָת כֻּלנָשׁ. 
5:16	הוַו חָדֵין בּכֻלזבַן. 
5:17	וַמצַלֵין דּלָא שַׁלוָא. 
5:18	וַבכֻל מֵדֵּם הוַו מַודֵּין הָנַו גֵּיר צֵביָנֵה דַּאלָהָא בּיֵשׁוּע משִׁיחָא בּכוּן. 
5:19	רוּחָא לָא תּדַעכוּן. 
5:20	נבִיַוָתָא לָא תַּסלוּן. 
5:21	כֻּלמֵדֵּם בּקַו וַדשַׁפִּיר אַחוּדו. 
5:22	ומֵן כֻּל צבוּ בִּישָׁא ערוּקו. 
5:23	הוּ דֵּין אַלָהָא דַּשׁלָמָא נקַדֵּשׁכוּן גּמִירָאיִת לכֻלכוּן וכֻלָה רוּחכוּן ונַפשׁכוּן ופַגרכוּן ננַטַר דּלָא רֵשׁיָן למֵאתִיתֵה דּמָרַן יֵשׁוּע משִׁיחָא. 
5:24	מהַימַן הוּ מַן דַּקרָכוּן דּהוּ נֵעבֵּד. 
5:25	אַחַי צַלַו עלַין. 
5:26	שַׁאלו בַּשׁלָמָא דַּאחַין כֻּלהוּן בּנוּשַׁקתָּא קַדִּישׁתָּא. 
5:27	מַומֵא אנָא לכוּן בּמָרַן דּתֵתקרֵא אֵגַּרתָּא הָדֵא לכֻלהוּן אַחֵא קַדִּישֵׁא. 
5:28	טַיבּוּתֵה דּמָרַן יֵשׁוּע משִׁיחָא עַמכוּן אַמִין. 
 